<div class="main-content">
<article class="post-18900 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-18900">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 8 Ogos 2021 – Situasi Terkini Pengesanan Jangkitan Kes COVID-19 dan Penilaian Risiko Penularan Jangkitan di Parlimen</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/08/08/kenyataan-akhbar-kpk-8-ogos-2021-situasi-terkini-pengesanan-jangkitan-kes-covid-19-dan-penilaian-risiko-penularan-jangkitan-di-parlimen/" rel="bookmark" title="6:52 pm"><time class="entry-date" datetime="2021-08-08T18:52:37+08:00">August 8, 2021</time></a> </div>
<section class="entry">
<p>Seperti yang dilaporkan dalam Kenyataan Akhbar Ketua Pengarah Kesihatan pada <strong>6 Ogos 2021</strong>, Kementerian Kesihatan Malaysia (KKM) telah memaklumkan terdapat keseluruhan <strong>85 kes</strong> positif COVID-19 (disahkan dengan ujian RT-PCR) yang telah dikesan <strong>berkaitan</strong> dengan Sidang Mesyuarat Khas Parlimen yang telah diadakan pada 26 Julai sehingga 29 Julai 2021 (iaitu dari kalangan individu yang hadir ke sidang dan juga kontak rapat kes positif). Ini <strong>termasuk 17 kes</strong> COVID-19 yang telah dikesan berkaitan <strong>persidangan Dewan Rakyat</strong> (terdiri daripada individu yang hadir ke sidang dan kontak rapat).</p>
<p>Terkini (sehingga 8 Ogos 2021 jam 6:45 petang), KKM ingin memaklumkan terdapat <strong>penambahan tiga (3) lagi kes baharu</strong> yang berkaitan dengan persidangan Dewan Rakyat tersebut. Ini sekaligus menjadikan jumlah keseluruhan kes dikesan berkaitan semasa persidangan Dewan Rakyat adalah <strong>20 kes</strong> dan jumlah keseluruhan kes berkaitan Sidang Mesyuarat Khas Parlimen sebagai <strong>88 kes positif</strong> COVID-19 (disahkan dengan ujian RT-PCR). Rujuk jadual berikut untuk ringkasan status terkini.</p>
<p class="has-text-align-center"><strong>RINGKASAN KESELURUHAN KES POSITIF COVID-19 (RT-PCR) BERKAITAN </strong></p>
<p class="has-text-align-center"><strong>SIDANG MESYUARAT KHAS PARLIMEN</strong> <strong>(SEHINGGA 8 OGOS 2021)</strong></p>
<figure class="wp-block-table"><table><tbody><tr><td><strong>PERKARA</strong></td><td><strong>KES POSITIF*</strong></td><td><strong>KONTAK RAPAT POSITIF</strong><strong></strong></td><td><strong>JUMLAH KESELURUHAN*</strong><strong></strong></td></tr><tr><td>Saringan Pra Dewan Rakyat</td><td>56</td><td>4</td><td>60</td></tr><tr><td>Semasa Dewan Rakyat Bersidang</td><td>17 (3)</td><td>3</td><td>20 (3)</td></tr><tr><td>Saringan Pra Dewan Negara</td><td>8</td><td>–</td><td>8</td></tr><tr><td><strong>JUMLAH</strong><strong></strong></td><td><strong>81 (3)</strong><strong></strong></td><td><strong>7</strong><strong></strong></td><td><strong>88 (3)</strong><strong></strong></td></tr></tbody></table><figcaption><em>*(   ) merujuk kepada kes baharu</em></figcaption></figure>
<p></p>
<p>Untuk makluman, tiga (3) kes baharu tersebut telah dilaporkan pada 7 Ogos 2021 dan mempunyai nilai kitaran<strong> </strong>ambang atau<em><strong> </strong>CT value</em><strong> </strong>RT PCR di antara <strong>19.15 sehingga 22.27</strong> (bermaksud kadar kebolehjangkitan yang tinggi). Institut Penyelidikan Perubatan (IMR) sedang menjalankan jujukan genom penuh <em>(whole genomic sequencing)</em> dan masih menunggu keputusan akhir. Kesemua mereka mempunyai gejala ringan dan sebelum ini telah pun mendapat vaksin lengkap. Hasil siasatan mendapati mereka juga telah mengambil langkah berjaga-jaga dengan kuarantin kendiri setelah pulang dari sidang Parlimen supaya tidak menjangkiti ahli keluarga. Siasatan untuk mengenalpasti kontak rapat semasa persidangan diteruskan oleh Pejabat Kesihatan Daerah berkenaan.</p>
<p>Semua individu yang hadir ke Parlimen dinasihati untuk terus memantau kesihatan kendiri menggunakan aplikasi MySejahtera. Sekiranya bergejala jalani ujian saringan COVID-19 dan mendapatkan rawatan segera.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong></p>
<p> 8 Ogos 2021 @ 6:45 petang</p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/08/08/kenyataan-akhbar-kpk-8-ogos-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 8 Ogos 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/08/09/kenyataan-akhbar-presiden-mpm-9-ogos-2021-mata-cpd-minima-bagi-pembaharuan-sijil-perakuan-amalan-tahunan-bagi-pengamal-perubatan-yang-baharu-didaftarkan-penuh/" rel="next">Kenyataan Akhbar Presiden MPM 9 Ogos 2021 – Mata CPD Minima Bagi Pembaharuan Sijil Perakuan Amalan Tahunan Bagi Pengamal Perubatan Yang Baharu Didaftarkan Penuh</a></span>
</div>
</nav>
</div>