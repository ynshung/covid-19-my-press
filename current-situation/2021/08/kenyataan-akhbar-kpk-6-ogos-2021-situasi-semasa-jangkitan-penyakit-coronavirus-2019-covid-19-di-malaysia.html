<div class="main-content">
<article class="post-18885 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-18885">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 6 Ogos 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/08/06/kenyataan-akhbar-kpk-6-ogos-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="7:26 pm"><time class="entry-date" datetime="2021-08-06T19:26:47+08:00">August 6, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>6 OGOS 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 6 Ogos 2021 (jam 12:00 tengah hari);</p>
<ul><li>Kes sembuh :<strong> 16,394 kes </strong>(993,020 kes kumulatif, 81.1%);</li><li>Kes baharu : <strong>20,889 kes</strong> (1,224,595 kes kumulatif);</li><li>Kes import : <strong>13 kes</strong> (8 warganegara, 5 bukan warganegara);</li><li>Kes tempatan : <strong>20,876 kes</strong> [17,477 warganegara (83.7%);  3,399 bukan warganegara (16.3%)];</li><li>Kes aktif :<strong> 221,396 kes</strong>;</li><li>Kes yang memerlukan rawatan di Unit Rawatan Rapi (ICU):<strong>1,096</strong><strong> kes</strong>;</li><li>Kes memerlukan bantuan pernafasan : <strong>545 kes</strong>;</li><li>Kes kematian :<strong> 160 kes </strong>(10,179 kes kumulatif, 0.83%; 142 warganegara, 18 bukan warganegara);</li><li>Jumlah kluster : <strong>3,863 </strong><strong>kluster</strong>;</li><li>Jumlah kluster baharu : <strong>34 kluster</strong>; </li><li>Jumlah kluster yang telah tamat : <strong>2,672 kluster</strong>; dan</li><li>Jumlah kluster aktif : <strong>1,191 kluster</strong>.</li></ul>
<p>Daripada <strong>20,889 kes</strong> harian yang dilaporkan pada hari ini, sebanyak <strong>273 kes (1.3 peratus)</strong> adalah daripada kategori 3, 4 dan 5. Manakala sebanyak <strong>20,616 kes (98.7 peratus)</strong> lagi adalah terdiri daripada kategori 1 dan 2. Ini adalah berdasarkan keadaan klinikal kes semasa baharu didiagnosa COVID-19. Ada di antara kes kekal di kategori yang sama sepanjang tempoh jangkitan, namun ada juga yang berubah status kesihatan kes sama ada bertambah baik ke kategori lebih rendah atau merosot ke kategori lebih tinggi.</p>
<p>Secara keseluruhan, hanya <strong>4,292 kes (20.5 peratus)</strong> daripada jumlah kes yang dilaporkan pada hari ini mempunyai sejarah imunisasi COVID-19. Status vaksinasi COVID-19 mengikut kategori adalah seperti Rajah 1. </p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/08/perbandingan-jumlah-kes-covid-19-harian-6-ogos-2021-01.jpg"><img alt="" class="wp-image-18887" data-attachment-id="18887" data-comments-opened="0" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="perbandingan-jumlah-kes-covid-19-harian-6-ogos-2021-01" data-large-file="https://kpkesihatan.files.wordpress.com/2021/08/perbandingan-jumlah-kes-covid-19-harian-6-ogos-2021-01.jpg?w=1000" data-medium-file="https://kpkesihatan.files.wordpress.com/2021/08/perbandingan-jumlah-kes-covid-19-harian-6-ogos-2021-01.jpg?w=293" data-orig-file="https://kpkesihatan.files.wordpress.com/2021/08/perbandingan-jumlah-kes-covid-19-harian-6-ogos-2021-01.jpg" data-orig-size="6901,7067" data-permalink="https://kpkesihatan.com/perbandingan-jumlah-kes-covid-19-harian-6-ogos-2021-01/" sizes="(max-width: 1000px) 100vw, 1000px" src="https://kpkesihatan.files.wordpress.com/2021/08/perbandingan-jumlah-kes-covid-19-harian-6-ogos-2021-01.jpg?w=1000" srcset="https://kpkesihatan.files.wordpress.com/2021/08/perbandingan-jumlah-kes-covid-19-harian-6-ogos-2021-01.jpg?w=1000 1000w, https://kpkesihatan.files.wordpress.com/2021/08/perbandingan-jumlah-kes-covid-19-harian-6-ogos-2021-01.jpg?w=2000 2000w, https://kpkesihatan.files.wordpress.com/2021/08/perbandingan-jumlah-kes-covid-19-harian-6-ogos-2021-01.jpg?w=146 146w, https://kpkesihatan.files.wordpress.com/2021/08/perbandingan-jumlah-kes-covid-19-harian-6-ogos-2021-01.jpg?w=293 293w, https://kpkesihatan.files.wordpress.com/2021/08/perbandingan-jumlah-kes-covid-19-harian-6-ogos-2021-01.jpg?w=768 768w"/></a><figcaption><strong>Rajah 1</strong> Status Imunisasi COVID-19 Harian Mengikut Kategori</figcaption></figure></div>
<p></p>
<p>Sebanyak <strong>160 kes </strong>kematian pada hari ini yang melibatkan <strong>51 kes</strong> di Selangor,<strong> 32 kes </strong> di Johor, <strong>22 kes</strong> di Kedah, <strong>17 kes</strong> di Wilayah Persekutuan Kuala Lumpur, <strong>14 kes </strong>di Negeri Sembilan, <strong>enam (6) kes</strong> di Pahang, <strong>lima (5) kes </strong>di Sabah, masing-masing <strong>empat (4) kes </strong>di Melaka dan Terengganu, <strong>tiga (3) kes</strong> di Perak, serta <strong>dua (2) kes </strong>di Pulau Pinang.</p>
<p>Perincian jumlah kes mengikut negeri, kes-kes kematian dan kluster-kluster baharu adalah seperti di Lampiran 1, 2, 3 dan 4 yang disertakan bersama kenyataan media ini.</p>
<p><strong><u>KADAR KEBOLEHJANGKITAN COVID-19 ATAU R<sub>0 </sub>/R<sub>T </sub>(STATUS SEHINGGA 5 OGOS 2021) </u></strong> </p>
<p>Berdasarkan data terkini pada <strong>5 Ogos 2021</strong>, nilai RT Malaysia adalah sebanyak 1.08. Negeri yang mencatatkan nilai RT yang tertinggi adalah Kelantan (nilai RT 1.29) diikuti oleh Perak (nilai RT 1.23), dan Pulau Pinang (nilai RT 1.21). Semua negeri mencatatkan RT melebihi 1.0 kecuali Negeri Sembilan, Perlis, dan Wilayah Persekutuan Labuan.</p>
<p>Nilai RT mengikut negeri adalah seperti di Lampiran 5 dalam kenyataan media ini.<a></a></p>
<p><strong><u>SITUASI TERKINI KENAIKAN KES COVID-19 DI MALAYSIA</u></strong></p>
<p>Pelaporan peningkatan kes COVID-19 di Malaysia adalah seiring dengan peningkatan kes secara global. Di Malaysia, <strong>kadar insiden</strong> tertinggi purata kes tujuh (7) hari (31 Julai 2021 sehingga 6 Ogos 2021) per 100,000 ribu penduduk adalah negeri-negeri berikut:  </p>
<ol type="1"><li>Wilayah Persekutuan Kuala Lumpur – 105.7</li><li>Selangor – 101.5</li><li>Wilayah Persekutuan Putrajaya – 75.6</li><li>Negeri Sembilan – 71.7</li><li>Melaka – 53.8</li><li>Kedah – 51.8</li></ol>
<p>Peningkatan kes harian yang kian meningkat ini menunjukkan bahawa jangkitan virus COVID-19 sudah menular dalam komuniti. Jumlah kluster juga telah didapati meningkat daripada <strong>286 kluster</strong> dalam tempoh di antara 23 Jun 2021 hingga 6 Julai 2021 kepada <strong>347 kluster</strong> dalam tempoh di antara 7 Julai 2021 hingga 20 Julai 2021, dan seterusnya kepada <strong>401 kluster</strong> dalam tempoh di antara 21 Julai 2021 hingga 1 Ogos 2021. Dalam tempoh yang sama, di dapati bilangan kluster tempat kerja juga telah meningkat dari 180 kluster kepada 204 kluster dan terkini adalah 213 kluster, manakala bilangan kluster komuniti juga meningkat dari 86 kluster kepada 91 kluster, dan terkini 142 kluster bagi tempoh tersebut. Peningkatan ini adalah susulan dari saringan kontak rapat yang meluas.</p>
<p>Selain itu, tahap kesedaran yang tinggi dalam kalangan masyarakat menyebabkan ramai yang menjalankan ujian kendiri atau pengesanan COVID-19 apabila bergejala atau mengetahui mereka adalah kontak rapat. Didapati bahawa lebih kurang 70 peratus ujian RTK-Antigen dijalankan oleh agensi swasta.</p>
<p>Peningkatan kes juga dipercayai disumbang oleh penularan varian Delta. Sehingga kini sebanyak 199 kes varian Delta telah dikesan dalam komuniti. Varian Delta ini telah menyebabkan kadar jangkitan virus yang lebih cepat, agresif, dan kurang menunjukkan respon terhadap rawatan yang diberikan.</p>
<p>Oleh itu, KKM menasihatkan orang ramai supaya sentiasa patuh dan kekal mengamalkan langkah-langkah pencegahan, mematuhi Prosedur Operasi standard (SOP) dan mendapatkan vaksinasi COVID-19. Dijangkakan kes akan mula menurun pada akhir bulan Ogos apabila lebih daripada 40 peratus populasi di Malaysia mendapat dos lengkap vaksin.<strong><br/></strong></p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai termasuk individu-individu yang telah menerima vaksin COVID-19 agar terus mematuhi saranan serta nasihat-nasihat kesihatan yang sering ditekankan iaitu;</p>
<ul><li><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li><strong>Amalkan 3W: </strong>(Amalkan<strong> <em>Wash, Wear</em></strong> dan <strong><em>Warn</em></strong>).</li></ul>
<p>Patuhlah kepada S.O.P sebagai normal baharu dan dapatkan imunisasi COVID-19 bagi mengurangkan risiko jangkitan yang serius, bilangan kes kematian sekaligus membina imuniti kelompok. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong></p>
<p>6 Ogos 2021 @ 7:15 petang. <strong><br/></strong><strong></strong></p>
<p><strong>LAMPIRAN 1<a></a></strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 6 OGOS 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong><strong></strong></td><td>8,792 (3)</td><td>451,366</td></tr><tr><td><strong>WP KUALA LUMPUR</strong><strong></strong></td><td>2,483 (10)</td><td>136,071</td></tr><tr><td><strong>JOHOR</strong><strong></strong></td><td>1,275</td><td>97,962</td></tr><tr><td><strong>SABAH</strong><strong></strong></td><td>1,291</td><td>91,201</td></tr><tr><td><strong>SARAWAK</strong><strong></strong></td><td>652</td><td>80,174</td></tr><tr><td><strong>NEGERI SEMBILAN</strong><strong></strong></td><td>986</td><td>76,753</td></tr><tr><td><strong>KEDAH</strong><strong></strong></td><td>1,371</td><td>53,474</td></tr><tr><td><strong>PULAU PINANG</strong><strong></strong></td><td>776</td><td>50,715</td></tr><tr><td><strong>KELANTAN</strong><strong></strong></td><td>938</td><td>47,633</td></tr><tr><td><strong>PERAK</strong><strong></strong></td><td>624</td><td>42,289</td></tr><tr><td><strong>MELAKA</strong><strong></strong></td><td>491</td><td>34,644</td></tr><tr><td><strong>PAHANG</strong><strong></strong></td><td>610</td><td>27,809</td></tr><tr><td><strong>TERENGGANU</strong><strong></strong></td><td>460</td><td>19,673</td></tr><tr><td><strong>WP LABUAN</strong><strong></strong></td><td>9</td><td>9,707</td></tr><tr><td><strong>WP PUTRAJAYA</strong><strong></strong></td><td>122</td><td>4,359</td></tr><tr><td><strong>PERLIS</strong><strong></strong></td><td>9</td><td>765</td></tr><tr><td><strong>JUMLAH KESELURUHAN</strong><strong></strong></td><td><strong>20,889 (13)</strong><strong></strong></td><td><strong>1,224,595</strong><strong></strong></td></tr></tbody></table></figure>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/08/5821-2.png"><img alt="" class="wp-image-18891" data-attachment-id="18891" data-comments-opened="0" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="5821-2" data-large-file="https://kpkesihatan.files.wordpress.com/2021/08/5821-2.png?w=1024" data-medium-file="https://kpkesihatan.files.wordpress.com/2021/08/5821-2.png?w=300" data-orig-file="https://kpkesihatan.files.wordpress.com/2021/08/5821-2.png" data-orig-size="1058,1026" data-permalink="https://kpkesihatan.com/5821-2/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/08/5821-2.png?w=1024" srcset="https://kpkesihatan.files.wordpress.com/2021/08/5821-2.png?w=1024 1024w, https://kpkesihatan.files.wordpress.com/2021/08/5821-2.png?w=150 150w, https://kpkesihatan.files.wordpress.com/2021/08/5821-2.png?w=300 300w, https://kpkesihatan.files.wordpress.com/2021/08/5821-2.png?w=768 768w, https://kpkesihatan.files.wordpress.com/2021/08/5821-2.png 1058w"/></a></figure></div>
<p><strong>LAMPIRAN 3</strong></p>
<p><strong>Perincian 20,889 kes positif COVID-19 baharu yang</strong> <strong>dilaporkan di Malaysia pada 6 Ogos 2021 mengikut jenis saringan adalah seperti berikut: </strong></p>
<figure class="wp-block-table"><table><tbody><tr><td><strong>NEGERI</strong></td><td><strong>JUMLAH KES</strong><strong></strong></td><td><strong>KLUSTER</strong><strong></strong></td><td><strong>KONTAK RAPAT</strong><strong></strong></td><td><strong>IMPORT A*</strong><strong></strong></td><td><strong>LAIN-LAIN</strong><strong></strong></td></tr><tr><td><strong>SELANGOR</strong><strong></strong></td><td>8,792</td><td>400</td><td>5,769</td><td>3</td><td>2,620</td></tr><tr><td><strong>WP KUALA LUMPUR</strong><strong></strong></td><td>2,483</td><td>222</td><td>1,199</td><td>10</td><td>1,052</td></tr><tr><td><strong>KEDAH</strong><strong></strong></td><td>1,371</td><td>37</td><td>822</td><td>–</td><td>512</td></tr><tr><td><strong>SABAH</strong><strong></strong></td><td>1,291</td><td>70</td><td>774</td><td>–</td><td>447</td></tr><tr><td><strong>JOHOR</strong><strong></strong></td><td>1,275</td><td>318</td><td>634</td><td>–</td><td>323</td></tr><tr><td><strong>NEGERI SEMBILAN</strong><strong></strong></td><td>986</td><td>111</td><td>373</td><td>–</td><td>502</td></tr><tr><td><strong>KELANTAN</strong><strong></strong></td><td>938</td><td>230</td><td>499</td><td>–</td><td>209</td></tr><tr><td><strong>PULAU PINANG</strong><strong></strong></td><td>776</td><td>122</td><td>351</td><td>–</td><td>303</td></tr><tr><td><strong>SARAWAK</strong><strong></strong></td><td>652</td><td>121</td><td>310</td><td>–</td><td>221</td></tr><tr><td><strong>PERAK</strong><strong></strong></td><td>624</td><td>106</td><td>266</td><td>–</td><td>252</td></tr><tr><td><strong>PAHANG</strong><strong></strong></td><td>610</td><td>75</td><td>407</td><td>–</td><td>128</td></tr><tr><td><strong>MELAKA</strong><strong></strong></td><td>491</td><td>89</td><td>268</td><td>–</td><td>134</td></tr><tr><td><strong>TERENGGANU</strong><strong></strong></td><td>460</td><td>42</td><td>282</td><td>–</td><td>136</td></tr><tr><td><strong>WP PUTRAJAYA</strong><strong></strong></td><td>122</td><td>3</td><td>93</td><td>–</td><td>26</td></tr><tr><td><strong>WP LABUAN</strong><strong></strong></td><td>9</td><td>–</td><td>6</td><td>–</td><td>3</td></tr><tr><td><strong>PERLIS</strong><strong></strong></td><td>9</td><td>–</td><td>6</td><td>–</td><td>3</td></tr><tr><td><strong>JUMLAH KESELURUHAN</strong><strong></strong></td><td><strong>20,889</strong><strong></strong></td><td><strong>1,946</strong><strong></strong></td><td><strong>12,059</strong><strong></strong></td><td><strong>13</strong><strong></strong></td><td><strong>6,871</strong><strong></strong></td></tr></tbody></table></figure>
<p><strong>* </strong>Import A merujuk kepada kes penularan dari luar negara</p>
<p><strong> <br/></strong><strong>LAMPIRAN 4</strong></p>
<p><strong>KLUSTER-KLUSTER BAHARU YANG DILAPORKAN DI MALAYSIA PADA 6 OGOS 2021</strong></p>
<figure class="wp-block-table"><table><tbody><tr><td><strong>NO</strong><strong></strong></td><td><strong>NAMA KLUSTER</strong><strong></strong></td><td><strong>KATEGORI</strong><em></em> <strong>KLUSTER</strong></td><td><strong>NEGERI</strong></td><td><strong>DAERAH</strong></td><td><strong>JUMLAH KES</strong></td><td><strong>JUMLAH </strong><strong>D</strong><strong>ISARING</strong></td></tr><tr><td>1</td><td>Industri Batu Sebelas Cheras</td><td>Tempat Kerja</td><td>Selangor</td><td>Hulu Langat</td><td>91</td><td>109</td></tr><tr><td>2</td><td>Tapak Bina Jalan Kajang East</td><td>Tempat Kerja</td><td>Selangor</td><td>Hulu Langat</td><td>21</td><td>81</td></tr><tr><td>3</td><td>Jalan Dua Sungai Lang</td><td>Tempat Kerja</td><td>Selangor</td><td>Sabak Bernam</td><td>19</td><td>56</td></tr><tr><td>4</td><td>Jalan Pekeliling Sepang</td><td>Tempat Kerja</td><td>Selangor</td><td>Sepang dan Petaling</td><td>15</td><td>19</td></tr><tr><td>5</td><td>Industri Jalan Kamunting</td><td>Tempat Kerja</td><td>Selangor</td><td>Hulu Selangor</td><td>15</td><td>37</td></tr><tr><td>6</td><td>Jalan Bestari Tujuh</td><td>Tempat Kerja</td><td>Johor</td><td>Johor Bharu dan Kota Tinggi</td><td>122</td><td>213</td></tr><tr><td>7</td><td>Perindustrian Firma Dua</td><td>Tempat Kerja</td><td>Johor</td><td>Johor Bahru</td><td>31</td><td>287</td></tr><tr><td>8</td><td>Perindustrian Tahana</td><td>Tempat Kerja</td><td>Johor</td><td>Johor Bahru</td><td>24</td><td>132</td></tr><tr><td>9</td><td>Industri Keluli Lapan</td><td>Tempat Kerja</td><td>Johor</td><td>Johor Bahru</td><td>18</td><td>65</td></tr><tr><td>10</td><td>Perindustrian Jalan Kelapa Sawit Kulai</td><td>Tempat Kerja</td><td>Johor</td><td>Kulai</td><td>16</td><td>184</td></tr><tr><td>11</td><td>Kampung Cabang Tiga Kedai Buloh</td><td>Tempat Kerja</td><td>Kelantan</td><td>Kota Bharu dan Tumpat</td><td>11</td><td>25</td></tr><tr><td>12</td><td>Seksyen Satu Bandar Pasir Mas</td><td>Tempat Kerja</td><td>Kelantan</td><td>Pasir Mas dan Kota Bharu</td><td>8</td><td>56</td></tr><tr><td>13</td><td>Jalan Jelawai Satu</td><td>Tempat Kerja</td><td>Perak</td><td>Muallim</td><td>9</td><td>22</td></tr><tr><td>14</td><td>Jalan Jelutong Malim</td><td>Tempat Kerja</td><td>Perak</td><td>Muallim</td><td>7</td><td>39</td></tr><tr><td>15</td><td>Tapak Bina Lebuhraya Kampung Jawa</td><td>Tempat Kerja</td><td>Pulau Pinang</td><td>Barat Daya</td><td>41</td><td>158</td></tr><tr><td>16</td><td>Jalan Bukit Tengah</td><td>Tempat Kerja</td><td>Pulau Pinang</td><td>Seberang Perai Tengah</td><td>23</td><td>458</td></tr><tr><td>17</td><td>Tapak Bina Puteh Lama 2</td><td>Tempat Kerja</td><td>WP Kuala Lumpur</td><td>Lembah Pantai</td><td>53</td><td>170</td></tr><tr><td>18</td><td>Jalan Tengku Ismail Temerloh</td><td>Tempat Kerja</td><td>Pahang</td><td>Temerloh</td><td>31</td><td>73</td></tr><tr><td>19</td><td>Industri Jalan PK 32</td><td>Tempat Kerja</td><td>Melaka</td><td>Melaka Tengah</td><td>27</td><td>208</td></tr><tr><td>20</td><td>Kampung Takel Luar Labok</td><td>Komuniti</td><td>Kelantan</td><td>Machang</td><td>28</td><td>41</td></tr><tr><td>21</td><td>Kampung Tanjung Stan</td><td>Komuniti</td><td>Kelantan</td><td>Kota Bharu</td><td>14</td><td>31</td></tr><tr><td>22</td><td>Kampung Slow Mengkuang</td><td>Komuniti</td><td>Kelantan</td><td>Kuala Krai dan Kota Bharu</td><td>12</td><td>23</td></tr><tr><td>23</td><td>Kampung Kubang Kiat</td><td>Komuniti</td><td>Kelantan</td><td>Kota Bharu</td><td>11</td><td>18</td></tr><tr><td>24</td><td>Kampung Seratau</td><td>Komuniti</td><td>Sarawak</td><td>Kuching</td><td>392</td><td>1,084</td></tr><tr><td>25</td><td>Kampung Jawa Kuching</td><td>Komuniti</td><td>Sarawak</td><td>Kuching</td><td>53</td><td>109</td></tr><tr><td>26</td><td>Kampung Perlok Baru</td><td>Komuniti</td><td>Perak</td><td>Batang Padang</td><td>51</td><td>117</td></tr><tr><td>27</td><td>Rumah Awam Tiga</td><td>Komuniti</td><td>Perak</td><td>Muallim</td><td>18</td><td>95</td></tr><tr><td>28</td><td>Banggol Tok Jiring</td><td>Komuniti</td><td>Terengganu</td><td>Kuala Nerus, Kuala Terengganu, dan Kemaman</td><td>134</td><td>1,216</td></tr><tr><td>29</td><td>Batu 23</td><td>Komuniti</td><td>Selangor</td><td>Sabak Bernam dan Petaling</td><td>19</td><td>37</td></tr><tr><td>30</td><td>Sungai Panching Selatan</td><td>Komuniti</td><td>Pahang</td><td>Kuantan</td><td>73</td><td>397</td></tr><tr><td>31</td><td>Dah Kampung Siputeh</td><td>Komuniti</td><td>Kedah</td><td>Kubang Pasu</td><td>28</td><td>47</td></tr><tr><td>32</td><td>Lorong Jelutong</td><td>Kumpulan Berisiko Tinggi</td><td>Selangor</td><td>Klang</td><td>21</td><td>34</td></tr><tr><td>33</td><td>Batu Tujuh Setengah</td><td>Kumpulan Berisiko Tinggi</td><td>Selangor</td><td>Gombak</td><td>11</td><td>41</td></tr><tr><td>34</td><td>Jalan Dusun Empat</td><td>Kumpulan Berisiko Tinggi</td><td>Kelantan</td><td>Kota Bharu</td><td>8</td><td>13</td></tr></tbody></table></figure>
<p></p>
<p><strong>LAMPIRAN 5</strong> </p>
<p><strong>NILAI </strong><strong>R<sub>T</sub></strong><strong> MENGIKUT NEGERI</strong></p>
<p><strong>BERDASARKAN KES YANG DILAPORKAN PADA 5 OGOS 2021</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>NILAI </strong><strong>R<sub>T</sub></strong></td></tr><tr><td><strong>KELANTAN</strong><strong></strong></td><td>1.29</td></tr><tr><td><strong>PERAK</strong><strong></strong></td><td>1.23</td></tr><tr><td><strong>PULAU PINANG</strong><strong></strong></td><td>1.21</td></tr><tr><td><strong>TERENGGANU</strong><strong></strong></td><td>1.20</td></tr><tr><td><strong>KEDAH</strong><strong></strong></td><td>1.17</td></tr><tr><td><strong>SABAH</strong><strong></strong></td><td>1.17</td></tr><tr><td><strong>JOHOR</strong><strong></strong></td><td>1.14</td></tr><tr><td><strong>WP KUALA LUMPUR</strong><strong></strong></td><td>1.11</td></tr><tr><td><strong>SARAWAK</strong><strong></strong></td><td>1.09</td></tr><tr><td><strong>MELAKA</strong><strong></strong></td><td>1.09</td></tr><tr><td><strong>PAHANG</strong><strong></strong></td><td>1.09</td></tr><tr><td><strong>SELANGOR</strong><strong></strong></td><td>1.08</td></tr><tr><td><strong>WP PUTRAJAYA</strong><strong></strong></td><td>1.01</td></tr><tr><td><strong>NEGERI SEMBILAN</strong><strong></strong></td><td>0.98</td></tr><tr><td><strong>WP LABUAN</strong><strong></strong></td><td>0.64</td></tr><tr><td><strong>PERLIS</strong><strong></strong></td><td>0</td></tr><tr><td><strong>JUMLAH KESELURUHAN</strong><strong></strong></td><td><strong>1.08</strong><strong></strong></td></tr></tbody></table></figure>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/08/06/kenyataan-akhbar-kpk-6-ogos-2021-perkembangan-terkini-pengesanan-jangkitan-kes-covid-19-dan-penilaian-risiko-penularan-jangkitan-di-parlimen/" rel="prev">Kenyataan Akhbar KPK 6 Ogos 2021 – Perkembangan Terkini Pengesanan Jangkitan Kes COVID-19 dan Penilaian Risiko Penularan Jangkitan di Parlimen</a></span>
</div>
<div class="next">
<span class="more-link"><a href="https://kpkesihatan.com/2021/08/07/kenyataan-akhbar-kpk-7-ogos-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 7 Ogos 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>