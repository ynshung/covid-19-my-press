<div class="main-content">
<article class="post-18951 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-18951">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 11 Ogos 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/08/11/kenyataan-akhbar-kpk-11-ogos-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="7:08 pm"><time class="entry-date" datetime="2021-08-11T19:08:13+08:00">August 11, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>11 OGOS 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 11 Ogos 2021 (jam 12:00 tengah hari);</p>
<ul><li>Kes sembuh :<strong> 17,973 kes </strong>(1,075,816 kes kumulatif, 81.5%);</li><li>Kes baharu : <strong>20,780 kes</strong> (1,320,547 kes kumulatif);</li><li>Kes import : <strong>15 kes</strong> (5 warganegara, 10 bukan warganegara)</li><li>Kes tempatan : <strong>20,765 kes </strong>[17,383 warganegara (83.7%);  3,382 bukan warganegara (16.3%)];</li><li>Kes aktif :<strong> 233,358 kes</strong>;</li><li>Kes yang memerlukan rawatan di Unit Rawatan Rapi (ICU): <strong>1,053 kes</strong>;</li><li>Kes memerlukan bantuan pernafasan : <strong>546 kes</strong>;</li><li>Kes kematian :<strong> 211 kes </strong>[11,373 kes kumulatif, 0.86%; 184 warganegara, 27 bukan warganegara; 16 kes BID (10 warganegara; 6 bukan warganegara);</li><li>Jumlah kluster : <strong>4,034 kluster</strong>;</li><li>Jumlah kluster baharu : <strong>31 kluster</strong>; </li><li>Jumlah kluster yang telah tamat : <strong>2,776 kluster</strong>; dan</li><li>Jumlah kluster aktif : <strong>1,258 kluster</strong>.</li></ul>
<p>Daripada <strong>20,780 kes</strong> harian yang dilaporkan pada hari ini, sebanyak <strong>400 kes (1.9 peratus)</strong> adalah daripada kategori 3, 4 dan 5. Manakala sebanyak <strong>20,380 kes (98.1 peratus)</strong> lagi adalah terdiri daripada kategori 1 dan 2. Ini adalah berdasarkan keadaan klinikal kes semasa baharu didiagnosa COVID-19. Ada di antara kes kekal di kategori yang sama sepanjang tempoh jangkitan, namun ada juga yang berubah status kesihatan kes sama ada bertambah baik ke kategori lebih rendah atau merosot ke kategori lebih tinggi.</p>
<p>Secara keseluruhan, hanya <strong>5,138 kes (24.7 peratus)</strong> daripada jumlah kes yang dilaporkan pada hari ini mempunyai sejarah imunisasi COVID-19. Status vaksinasi COVID-19 mengikut kategori adalah seperti Rajah 1. </p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/08/11-ogos-2021-perbandingan-jumlah-kes-covid-19-harian-01.jpg"><img alt="" class="wp-image-18954" data-attachment-id="18954" data-comments-opened="0" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="11-ogos-2021-perbandingan-jumlah-kes-covid-19-harian-01" data-large-file="https://kpkesihatan.files.wordpress.com/2021/08/11-ogos-2021-perbandingan-jumlah-kes-covid-19-harian-01.jpg?w=1000" data-medium-file="https://kpkesihatan.files.wordpress.com/2021/08/11-ogos-2021-perbandingan-jumlah-kes-covid-19-harian-01.jpg?w=293" data-orig-file="https://kpkesihatan.files.wordpress.com/2021/08/11-ogos-2021-perbandingan-jumlah-kes-covid-19-harian-01.jpg" data-orig-size="1657,1697" data-permalink="https://kpkesihatan.com/11-ogos-2021-perbandingan-jumlah-kes-covid-19-harian-01/" sizes="(max-width: 1000px) 100vw, 1000px" src="https://kpkesihatan.files.wordpress.com/2021/08/11-ogos-2021-perbandingan-jumlah-kes-covid-19-harian-01.jpg?w=1000" srcset="https://kpkesihatan.files.wordpress.com/2021/08/11-ogos-2021-perbandingan-jumlah-kes-covid-19-harian-01.jpg?w=1000 1000w, https://kpkesihatan.files.wordpress.com/2021/08/11-ogos-2021-perbandingan-jumlah-kes-covid-19-harian-01.jpg?w=146 146w, https://kpkesihatan.files.wordpress.com/2021/08/11-ogos-2021-perbandingan-jumlah-kes-covid-19-harian-01.jpg?w=293 293w, https://kpkesihatan.files.wordpress.com/2021/08/11-ogos-2021-perbandingan-jumlah-kes-covid-19-harian-01.jpg?w=768 768w, https://kpkesihatan.files.wordpress.com/2021/08/11-ogos-2021-perbandingan-jumlah-kes-covid-19-harian-01.jpg 1657w"/></a><figcaption><strong>Rajah 1</strong> Status Imunisasi COVID-19 Harian Mengikut Kategori</figcaption></figure></div>
<p></p>
<p>Sebanyak <strong>211 kes </strong>kematian pada hari ini yang melibatkan <strong>79 kes</strong> di Selangor, <strong>41 kes</strong> di Wilayah Persekutuan Kuala Lumpur, <strong>21 kes</strong> di Kedah, <strong>16 kes</strong> di Johor, <strong>13 kes</strong> di Sabah, masing-masing <strong>lapan (8) kes</strong> di Negeri Sembilan dan Terengganu, masing-masing <strong>tujuh (7) kes</strong> di Pulau Pinang dan Perak, <strong>enam (6) kes</strong> di Melaka, serta <strong>lima (5) kes </strong> di Pahang.</p>
<p>Perincian jumlah dan purata kes mengikut negeri, kes-kes kematian dan kluster-kluster baharu adalah seperti di Lampiran 1, 2, 3 dan 4 yang disertakan bersama kenyataan media ini.</p>
<p><strong><u>KADAR KEBOLEHJANGKITAN COVID-19 ATAU R<sub>0 </sub>/R<sub>T </sub>(STATUS SEHINGGA 10 OGOS 2021) </u></strong> </p>
<p>Berdasarkan data terkini pada <strong>10 Ogos 2021</strong>, nilai RT Malaysia adalah sebanyak 1.07. Negeri yang mencatatkan nilai RT yang tertinggi adalah Perlis (nilai RT 1.37) diikuti oleh Kelantan (nilai RT 1.21), dan Sabah (nilai RT 1.16). Semua negeri mencatatkan RT melebihi 1.0 kecuali Wilayah Persekutuan Labuan dan Wilayah Persekutuan Putrajaya.</p>
<p>Nilai RT mengikut negeri adalah seperti di Lampiran 5 dalam kenyataan media ini.<a><strong><u><br/></u></strong></a></p>
<p><strong><u>PENINGKATAN KES JANGKITAN COVID-19 YANG TERUK (<em>SEVERE COVID-19 INFECTION</em>) DALAM KALANGAN IBU HAMIL DI MALAYSIA</u></strong></p>
<p>Kementerian Kesihatan Malaysia (KKM) memandang serius penularan jangkitan COVID-19 dalam kalangan ibu hamil, mengambilkira golongan ini adalah kumpulan berisiko tinggi mendapat jangkitan teruk, selain individu yang mempunyai komorbid dan warga emas. Menurut Pertubuhan Kesihatan Sedunia (WHO), ibu hamil lebih berisiko untuk mendapat jangkitan COVID-19 yang teruk dan memerlukan kemasukan ke Unit Rawatan Rapi (ICU) serta bantuan pernafasan (<em>invasive ventilation</em>) berbanding wanita yang tidak hamil. Jangkitan COVID-19 tahap yang lebih teruk kerap berlaku pada trimester kedua dan ketiga.</p>
<p>Sejak Mac 2020 sehingga Jun 2021, sejumlah <strong>3,396 </strong><strong>kes </strong>COVID-19 dilaporkan dalam kalangan ibu hamil di Malaysia. Dianggarkan hampir 1% ibu hamil di Malaysia dijangkiti COVID-19. Jumlah kes yang dilaporkan semakin meningkat bermula Oktober 2020, dengan purata 200 kes jangkitan sebulan di mana lonjakan kes dapat dilihat pada Mei 2021 (<strong>sebanyak 850 kes</strong>) dan Jun 2021 (<strong>sebanyak 899 kes</strong>). Tren peningkatan kes COVID-19 dalam kalangan ibu hamil adalah sejajar dengan peningkatan jumlah kes COVID-19 di Malaysia secara keseluruhan <strong>(Rujuk Graf 1).</strong></p>
<p>Peratus ibu hamil yang dijangkiti COVID-19 yang menerima penjagaan rawatan rapi telah meningkat dari 3% pada 10 Julai 2021 kepada 5.3% pada 7 Ogos 2021<strong>. </strong>Analisa terperinci menunjukkan nisbah kes ibu hamil dijangkiti COVID-19 yang menerima rawatan rapi berbanding jumlah pesakit COVID-19 kritikal ialah 1 dalam 20. Nisbah ini jauh lebih tinggi berbanding nisbah jangkitan ibu hamil dalam populasi umum iaitu 1 dalam 220.</p>
<p>Sehingga 9 Ogos 2021, sebanyak <strong>70 kes kematian ibu hamil</strong> disebabkan oleh komplikasi jangkitan COVID-19 telah dilaporkan berbanding tiada kes kematian ibu hamil yang disebabkan komplikasi jangkitan COVID-19 dilaporkan pada tahun 2020. Bagi tahun 2021, purata kes COVID-19 bagi bulan Januari 2021 sehingga bulan Mei 2021 adalah sebanyak 2 kes pada setiap bulan. Walau bagaimanapun, berlaku peningkatan kes kematian mendadak dilaporkan sejak bulan Jun 2021 iaitu sebanyak 17 kes kematian. Data menunjukkan 2 kes daripada jumlah tersebut telah menerima dos pertama vaksin, manakala sebanyak 15 kes yang lain tidak menerima vaksin COVID-19. Berdasarkan maklumat sediada, sebanyak 47% dari kes kematian yang dilaporkan mempunyai komorbid.</p>
<p>Sehingga 8 Ogos 2021, seramai 146,759 ibu hamil telah mendaftar di aplikasi MySejahtera bagi mendapatkan vaksin COVID-19, sejak <strong>kempen </strong><strong>ibu</strong><strong>nisasi</strong> dimulakan pada akhir Jun 2021. Daripada jumlah tersebut, seramai 83,251 (57 peratus) ibu hamil telah menerima sekurang-kurangnya satu dos vaksin. Sebanyak 20 peratus ibu hamil telah lengkap menerima 2 dos vaksin. Berdasarkan anggaran ibu hamil setahun, peratus ibu hamil yang mendaftar untuk mendapatkan vaksin di aplikasi MySejahtera masih rendah iaitu sebanyak 40 peratus. </p>
<p><br/><strong>Graf 1 : Bilangan Dan Kematian COVID-19 Dalam Kalangan Ibu Hamil/Postnatal Daripada Mac 2020 Sehingga Jun 2021</strong></p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/08/11821-1.png"><img alt="" class="wp-image-18956" data-attachment-id="18956" data-comments-opened="0" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="11821-1" data-large-file="https://kpkesihatan.files.wordpress.com/2021/08/11821-1.png?w=602" data-medium-file="https://kpkesihatan.files.wordpress.com/2021/08/11821-1.png?w=300" data-orig-file="https://kpkesihatan.files.wordpress.com/2021/08/11821-1.png" data-orig-size="602,359" data-permalink="https://kpkesihatan.com/11821-1/" sizes="(max-width: 602px) 100vw, 602px" src="https://kpkesihatan.files.wordpress.com/2021/08/11821-1.png?w=602" srcset="https://kpkesihatan.files.wordpress.com/2021/08/11821-1.png 602w, https://kpkesihatan.files.wordpress.com/2021/08/11821-1.png?w=150 150w, https://kpkesihatan.files.wordpress.com/2021/08/11821-1.png?w=300 300w"/></a></figure></div>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/08/11821-2.png"><img alt="" class="wp-image-18957" data-attachment-id="18957" data-comments-opened="0" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="11821-2" data-large-file="https://kpkesihatan.files.wordpress.com/2021/08/11821-2.png?w=1024" data-medium-file="https://kpkesihatan.files.wordpress.com/2021/08/11821-2.png?w=300" data-orig-file="https://kpkesihatan.files.wordpress.com/2021/08/11821-2.png" data-orig-size="1614,1076" data-permalink="https://kpkesihatan.com/11821-2/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/08/11821-2.png?w=1024" srcset="https://kpkesihatan.files.wordpress.com/2021/08/11821-2.png?w=1024 1024w, https://kpkesihatan.files.wordpress.com/2021/08/11821-2.png?w=150 150w, https://kpkesihatan.files.wordpress.com/2021/08/11821-2.png?w=300 300w, https://kpkesihatan.files.wordpress.com/2021/08/11821-2.png?w=768 768w, https://kpkesihatan.files.wordpress.com/2021/08/11821-2.png 1614w"/></a><figcaption>Sumber:  CPRC Perkhidmatan Hospital</figcaption></figure></div>
<p></p>
<p>Memandangkan ibu hamil tergolong dalam kumpulan berisiko tinggi untuk mendapat jangkitan COVID-19 yang teruk, langkah-langkah pencegahan amat penting bagi mengelakkan jangkitan COVID-19. KKM menyeru semua ibu hamil untuk mendapatkan vaksin COVID-19 bagi mengurangkan risiko komplikasi sekiranya dijangkiti COVID-19. Para suami mestilah memberi sokongan kepada pasangan bagi memastikan mereka mendapat suntikan vaksin COVID-19. Pengambilan vaksin perlu dilengkapkan sebelum memasuki fasa akhir kehamilan iaitu trimester ketiga. Ibu hamil yang masih belum menerima janji temu untuk vaksinasi boleh menghubungi klinik kesihatan terdekat bagi mempercepatkan proses janji temu.</p>
<p>Selain itu, langkah-langkah pencegahan seperti berikut mesti diambil oleh ibu hamil dan ahli keluarga;</p>
<ol type="1"><li>Kekal berada di rumah kecuali untuk tujuan penting dan perlu sahaja;</li><li>Amalkan norma baharu serta mematuhi <em>standard operating procedure</em> (SOP) dalam mencegah jangkitan COVID-19;</li><li>Ahli keluarga perlu diingatkan untuk tidak menjadi punca jangkitan kepada ibu hamil dengan mematuhi SOP ketika berada di luar rumah;</li><li>Jika terdapat ahli keluarga yang menjalani kuarantin di rumah, pastikan mereka patuh sepenuhnya kepada prosedur kuarantin;</li><li>Sekiranya telah disahkan positif COVID-19, semua ibu hamil, termasuklah yang tidak bergejala, mesti hadir ke <em>COVID-19 Assessment Centre</em> (CAC) untuk menjalani penilaian oleh doktor. Ikut nasihat doktor jika perlu dipantau di fasiliti kesihatan;</li><li>Sekiranya ibu hamil berada di rumah dan gejala bertambah teruk, ibu perlu segera ke klinik atau CAC berdekatan; dan</li><li>Jika berlaku kecemasan, boleh hubungi talian 999 atau segera ke hospital berdekatan. Ibu hamil atau ahli keluarga boleh juga menekan butang SOS di aplikasi MySejahtera jika bantuan segera diperlukan.</li></ol>
<p>Akhir sekali, KKM menyeru sekali lagi agar semua ibu hamil untuk berdaftar dalam MySejahtera dan mengambil vaksin COVID-19 kerana pengambilan vaksin adalah satu kaedah yang terbukti berkesan dan selamat untuk mencegah ibu hamil dari mendapat jangkitan yang teruk.</p>
<p>Perincian bilangan ibu hamil/postnatal yang dijangkiti COVID-19, bilangan kematian ibu hamil disebabkan komplikasi  jangkitan COVID-19, serta liputan vaksin COVID-19 dalam kalangan ibu hamil adalah seperti di Lampiran 7 yang disertakan bersama kenyataan media ini.<strong><br/></strong></p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai termasuk individu-individu yang telah menerima vaksin COVID-19 agar terus mematuhi saranan serta nasihat-nasihat kesihatan yang sering ditekankan iaitu;</p>
<ul><li><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li><strong>Amalkan 3W: </strong>(Amalkan<strong> <em>Wash, Wear</em></strong> dan <strong><em>Warn</em></strong>).</li></ul>
<p>Patuhlah kepada S.O.P sebagai normal baharu dan dapatkan imunisasi COVID-19 bagi mengurangkan risiko jangkitan yang serius, bilangan kes kematian sekaligus membina imuniti kelompok. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong></p>
<p>11 Ogos 2021 @ 6:30 petang. <strong><br/></strong></p>
<p><strong>LAMPIRAN 1<a></a></strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 11 OGOS 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>PURATA KES 7 HARI</strong><strong></strong></td><td><strong>KADAR INSIDEN **</strong><strong></strong></td><td><strong>BILANGAN KES BAHARU *(    )</strong><strong></strong></td><td><strong>BILANGAN KES KUMULATIF</strong><strong></strong></td></tr><tr><td><strong>SELANGOR</strong><strong></strong></td><td>6,897</td><td>102.7</td><td>6,921 (11)</td><td>485,014</td></tr><tr><td><strong>WP KUALA LUMPUR</strong><strong></strong></td><td>2,019</td><td>105.7</td><td>2,065 (3)</td><td>146,410</td></tr><tr><td><strong>KEDAH</strong><strong></strong></td><td>1,325</td><td>58.4</td><td>1,534</td><td>61,290</td></tr><tr><td><strong>JOHOR</strong><strong></strong></td><td>1,196</td><td>30.5</td><td>1,693</td><td>104,721</td></tr><tr><td><strong>SABAH</strong><strong></strong></td><td>1,165</td><td>28.8</td><td>1,514</td><td>97,979</td></tr><tr><td><strong>NEGERI SEMBILAN</strong><strong></strong></td><td>916</td><td>78.8</td><td>1,015</td><td>81,571</td></tr><tr><td><strong>KELANTAN</strong><strong></strong></td><td>845</td><td>43.1</td><td>1,284</td><td>52,661</td></tr><tr><td><strong>PULAU PINANG</strong><strong></strong></td><td>840</td><td>46.5</td><td>1,385</td><td>55,404</td></tr><tr><td><strong>PERAK</strong><strong></strong></td><td>715</td><td>27.4</td><td>828</td><td>46,640</td></tr><tr><td><strong>SARAWAK</strong><strong></strong></td><td>606</td><td>20.8</td><td>634 (1)</td><td>83,387</td></tr><tr><td><strong>PAHANG</strong><strong></strong></td><td>516</td><td>29.5</td><td>585</td><td>30,853</td></tr><tr><td><strong>MELAKA</strong><strong></strong></td><td>488</td><td>50.2</td><td>636</td><td>37,158</td></tr><tr><td><strong>TERENGGANU</strong><strong></strong></td><td>439</td><td>33.9</td><td>613</td><td>22,188</td></tr><tr><td><strong>WP PUTRAJAYA</strong><strong></strong></td><td>65</td><td>69.1</td><td>41</td><td>4,661</td></tr><tr><td><strong>PERLIS</strong><strong></strong></td><td>15</td><td>5.7</td><td>29</td><td>887</td></tr><tr><td><strong>WP LABUAN</strong><strong></strong></td><td>12</td><td>11.4</td><td>3</td><td>9,723</td></tr><tr><td><strong>MALAYSIA</strong><strong></strong></td><td><strong>18,063</strong><strong></strong></td><td><strong>52.8</strong><strong></strong></td><td><strong>20,780</strong><strong></strong></td><td><strong>1,299,767</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/08/11821-3.png"><img alt="" class="wp-image-18960" data-attachment-id="18960" data-comments-opened="0" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="11821-3" data-large-file="https://kpkesihatan.files.wordpress.com/2021/08/11821-3.png?w=992" data-medium-file="https://kpkesihatan.files.wordpress.com/2021/08/11821-3.png?w=300" data-orig-file="https://kpkesihatan.files.wordpress.com/2021/08/11821-3.png" data-orig-size="992,944" data-permalink="https://kpkesihatan.com/11821-3/" sizes="(max-width: 992px) 100vw, 992px" src="https://kpkesihatan.files.wordpress.com/2021/08/11821-3.png?w=992" srcset="https://kpkesihatan.files.wordpress.com/2021/08/11821-3.png 992w, https://kpkesihatan.files.wordpress.com/2021/08/11821-3.png?w=150 150w, https://kpkesihatan.files.wordpress.com/2021/08/11821-3.png?w=300 300w, https://kpkesihatan.files.wordpress.com/2021/08/11821-3.png?w=768 768w"/></a></figure></div>
<p><strong> </strong><strong>LAMPIRAN 3</strong></p>
<p><strong>Perincian 20,780 kes positif COVID-19 baharu yang</strong> <strong>dilaporkan di Malaysia pada 11 Ogos 2021 mengikut jenis saringan adalah seperti berikut: </strong></p>
<figure class="wp-block-table"><table><tbody><tr><td><strong>NEGERI</strong></td><td><strong>JUMLAH KES</strong><strong></strong></td><td><strong>KLUSTER</strong><strong></strong></td><td><strong>KONTAK RAPAT</strong><strong></strong></td><td><strong>IMPORT A*</strong><strong></strong></td><td><strong>LAIN-LAIN</strong><strong></strong></td></tr><tr><td><strong>SELANGOR</strong><strong></strong></td><td>6,921</td><td>193</td><td>3,298</td><td>11</td><td>3,419</td></tr><tr><td><strong>WP KUALA LUMPUR</strong><strong></strong></td><td>2,065</td><td>121</td><td>1,043</td><td>3</td><td>898</td></tr><tr><td><strong>JOHOR</strong><strong></strong></td><td>1,693</td><td>448</td><td>929</td><td>–</td><td>316</td></tr><tr><td><strong>KEDAH</strong><strong></strong></td><td>1,534</td><td>71</td><td>854</td><td>–</td><td>609</td></tr><tr><td><strong>SABAH</strong><strong></strong></td><td>1,514</td><td>118</td><td>925</td><td>–</td><td>471</td></tr><tr><td><strong>PULAU PINANG</strong><strong></strong></td><td>1,385</td><td>65</td><td>424</td><td>–</td><td>896</td></tr><tr><td><strong>KELANTAN</strong><strong></strong></td><td>1,284</td><td>317</td><td>652</td><td>–</td><td>315</td></tr><tr><td><strong>NEGERI SEMBILAN</strong><strong></strong></td><td>1,015</td><td>7</td><td>613</td><td>–</td><td>395</td></tr><tr><td><strong>PERAK</strong><strong></strong></td><td>828</td><td>83</td><td>380</td><td>–</td><td>365</td></tr><tr><td><strong>MELAKA</strong><strong></strong></td><td>636</td><td>234</td><td>259</td><td>–</td><td>143</td></tr><tr><td><strong>SARAWAK</strong><strong></strong></td><td>634</td><td>77</td><td>426</td><td>1</td><td>130</td></tr><tr><td><strong>TERENGGANU</strong><strong></strong></td><td>613</td><td>176</td><td>342</td><td>–</td><td>95</td></tr><tr><td><strong>PAHANG</strong><strong></strong></td><td>585</td><td>127</td><td>317</td><td>–</td><td>141</td></tr><tr><td><strong>WP PUTRAJAYA</strong><strong></strong></td><td>41</td><td>–</td><td>33</td><td>–</td><td>8</td></tr><tr><td><strong>PERLIS</strong><strong></strong></td><td>29</td><td>6</td><td>12</td><td>–</td><td>11</td></tr><tr><td><strong>WP LABUAN</strong><strong></strong></td><td>3</td><td>–</td><td>1</td><td>–</td><td>2</td></tr><tr><td><strong>JUMLAH KESELURUHAN</strong><strong></strong></td><td><strong>20,780</strong></td><td><strong>2,043</strong><strong></strong></td><td><strong>10,508</strong><strong></strong></td><td><strong>15</strong><strong></strong></td><td><strong>8,214</strong><strong></strong></td></tr></tbody></table></figure>
<p><strong>* </strong>Import A merujuk kepada kes penularan dari luar negara</p>
<p><strong> <br/></strong><strong>LAMPIRAN 4</strong></p>
<p><strong>KLUSTER-KLUSTER BAHARU YANG DILAPORKAN DI MALAYSIA PADA 11 OGOS 2021</strong></p>
<figure class="wp-block-table"><table><tbody><tr><td><strong>NO</strong><strong></strong></td><td><strong>NAMA KLUSTER</strong><strong></strong></td><td><strong>KATEGORI</strong><em></em> <strong>KLUSTER</strong></td><td><strong>NEGERI</strong></td><td><strong>DAERAH</strong></td><td><strong>JUMLAH KES</strong></td><td><strong>JUMLAH </strong><strong>D</strong><strong>ISARING</strong></td></tr><tr><td>1</td><td>Tapak Bina  Jalan Anggun</td><td>Tempat Kerja</td><td>Johor</td><td>Johor Bahru</td><td>218</td><td>325</td></tr><tr><td>2</td><td>Jalan Rami Empat</td><td>Tempat Kerja</td><td>Johor</td><td>Muar</td><td>37</td><td>184</td></tr><tr><td>3</td><td>Jalan Tembaga Empat</td><td>Tempat Kerja</td><td>Johor</td><td>Johor Bahru</td><td>15</td><td>201</td></tr><tr><td>4</td><td>Jalan Ekoperniagaan Satu</td><td>Tempat Kerja</td><td>Johor</td><td>Johor Bahru</td><td>7</td><td>35</td></tr><tr><td>5</td><td>Jalan Kebun Sultan</td><td>Tempat Kerja</td><td>Kelantan</td><td>Kota Bharu</td><td>10</td><td>20</td></tr><tr><td>6</td><td>Industri Kampung Telekong</td><td>Tempat Kerja</td><td>Kelantan</td><td>Kuala Krai</td><td>17</td><td>121</td></tr><tr><td>7</td><td>Seksyen Lapan  Jalan Pintu Pong</td><td>Tempat Kerja</td><td>Kelantan</td><td>Kota Bharu dan Tumpat</td><td>14</td><td>20</td></tr><tr><td>8</td><td>Industri Solar Valley</td><td>Tempat Kerja</td><td>Melaka</td><td>Alor Gajah, Melaka Tengah, dan Jasin</td><td>138</td><td>1,056</td></tr><tr><td>9</td><td>Industri Jalan PBR Satu</td><td>Tempat Kerja</td><td>Melaka</td><td>Melaka Tengah</td><td>124</td><td>132</td></tr><tr><td>10</td><td>Industri  Muadzam Shah</td><td>Tempat Kerja</td><td>Pahang</td><td>Rompin</td><td>24</td><td>242</td></tr><tr><td>11</td><td>Lorong Mak Mandin Tiga</td><td>Tempat Kerja</td><td>Pulau Pinang</td><td>Seberang Perai Utara</td><td>22</td><td>381</td></tr><tr><td>12</td><td>Batu 27 Sook</td><td>Tempat Kerja</td><td>Sabah</td><td>Keningau</td><td>55</td><td>136</td></tr><tr><td>13</td><td>511 Sentosa</td><td>Tempat Kerja</td><td>Sarawak</td><td>Kuching</td><td>14</td><td>112</td></tr><tr><td>14</td><td>Industri Lorong Petai</td><td>Tempat Kerja</td><td>Selangor</td><td>Klang</td><td>88</td><td>296</td></tr><tr><td>15</td><td>Industri Bukit Naga</td><td>Tempat Kerja</td><td>Selangor</td><td>Klang</td><td>50</td><td>151</td></tr><tr><td>16</td><td>Industri Batu Sembilan Kapar</td><td>Tempat Kerja</td><td>Selangor</td><td>Klang</td><td>22</td><td>297</td></tr><tr><td>17</td><td>Jalan Gangsa</td><td>Tempat Kerja</td><td>WP Kuala Lumpur</td><td>Cheras</td><td>23</td><td>51</td></tr><tr><td>18</td><td>Jalan Helang  Belalang</td><td>Tempat Kerja</td><td>WP Kuala Lumpur</td><td>Kepong</td><td>20</td><td>42</td></tr><tr><td>19</td><td>Taman Puteri Kluang</td><td>Komuniti</td><td>Johor</td><td>Kluang</td><td>85</td><td>1,204</td></tr><tr><td>20</td><td>Kampung Lela Jasa</td><td>Komuniti</td><td>Kelantan</td><td>Kuala Krai</td><td>35</td><td>109</td></tr><tr><td>21</td><td>Kampung Kual Gunong</td><td>Komuniti</td><td>Kelantan</td><td>Bachok</td><td>28</td><td>45</td></tr><tr><td>22</td><td>Kampung Batu Lapan Kadok</td><td>Komuniti</td><td>Kelantan</td><td>Kota Bharu</td><td>25</td><td>32</td></tr><tr><td>23</td><td>Lorong Taman Nik</td><td>Komuniti</td><td>Kelantan</td><td>Kota Bharu</td><td>14</td><td>24</td></tr><tr><td>24</td><td>Kampung Kuchelong</td><td>Komuniti</td><td>Kelantan</td><td>Bachok</td><td>13</td><td>23</td></tr><tr><td>25</td><td>Taman Ihsan</td><td>Komuniti</td><td>Kelantan</td><td>Pasir Mas</td><td>6</td><td>9</td></tr><tr><td>26</td><td>Kampung Tanjong Bako</td><td>Komuniti</td><td>Sarawak</td><td>Kuching</td><td>24</td><td>61</td></tr><tr><td>27</td><td>Braang Payang</td><td>Komuniti</td><td>Sarawak</td><td>Kuching</td><td>27</td><td>36</td></tr><tr><td>28</td><td>Air Manis</td><td>Komuniti</td><td>Selangor</td><td>Sabak Bernam</td><td>16</td><td>52</td></tr><tr><td>29</td><td>Kampung Gelam Mas</td><td>Komuniti</td><td>Terengganu</td><td>Besut</td><td>38</td><td>384</td></tr><tr><td>30</td><td>Dah Persiaran SP</td><td>Kumpulan  Berisiko Tinggi</td><td>Kedah</td><td>Kuala Muda</td><td>47</td><td>122</td></tr><tr><td>31</td><td>Jalan Dikon Tiga</td><td>Kumpulan  Berisiko Tinggi</td><td>Johor</td><td>Kluang</td><td>18</td><td>130</td></tr></tbody></table></figure>
<p><strong><br/></strong></p>
<p><strong>LAMPIRAN 5</strong> </p>
<p><strong>NILAI </strong><strong>R<sub>T</sub></strong><strong> MENGIKUT NEGERI</strong></p>
<p><strong>BERDASARKAN KES YANG DILAPORKAN PADA 10 OGOS 2021</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>NILAI </strong><strong>R<sub>T</sub></strong></td></tr><tr><td><strong>PERLIS</strong><strong></strong></td><td>1.37</td></tr><tr><td><strong>KELANTAN</strong><strong></strong></td><td>1.21</td></tr><tr><td><strong>SABAH</strong><strong></strong></td><td>1.16</td></tr><tr><td><strong>PERAK</strong><strong></strong></td><td>1.15</td></tr><tr><td><strong>SARAWAK</strong><strong></strong></td><td>1.14</td></tr><tr><td><strong>TERENGGANU</strong><strong></strong></td><td>1.14</td></tr><tr><td><strong>KEDAH</strong><strong></strong></td><td>1.13</td></tr><tr><td><strong>PULAU PINANG</strong><strong></strong></td><td>1.12</td></tr><tr><td><strong>PAHANG</strong><strong></strong></td><td>1.10</td></tr><tr><td><strong>JOHOR</strong><strong></strong></td><td>1.09</td></tr><tr><td><strong>NEGERI SEMBILAN</strong><strong></strong></td><td>1.06</td></tr><tr><td><strong>WP KUALA LUMPUR</strong><strong></strong></td><td>1.04</td></tr><tr><td><strong>SELANGOR</strong><strong></strong></td><td>1.02</td></tr><tr><td><strong>MELAKA</strong><strong></strong></td><td>1.01</td></tr><tr><td><strong>WP PUTRAJAYA</strong><strong></strong></td><td>0.98</td></tr><tr><td><strong>WP LABUAN</strong><strong></strong></td><td>0</td></tr><tr><td><strong>MALAYSIA</strong><strong></strong></td><td><strong>1.07</strong><strong></strong></td></tr></tbody></table></figure>
<p><strong>LAMPIRAN 7</strong></p>
<p><strong>Jadual 1: Data Bilangan Ibu Hamil/Posnatal Yang Dijangkiti COVID-19</strong><strong> </strong><strong>Berbanding Kes Keseluruhan; Malaysia Mac 2020- Julai 2021</strong></p>
<figure class="wp-block-table"><table><tbody><tr><td><strong>Bulan</strong></td><td><strong>Bilangan </strong><strong>Ibu Hamil/Postnatal </strong><strong>y</strong><strong>ang Dijangkiti COVID-19  </strong><strong></strong></td><td><strong>Bilangan Kes Keseluruhan Jangkitan COVID-19</strong></td><td><strong>Peratus (%)</strong></td></tr><tr><td><strong>Mac 2020</strong></td><td>23</td><td>2,737</td><td>0.84</td></tr><tr><td><strong>April 2020</strong></td><td>24</td><td>3,236</td><td>0.74</td></tr><tr><td><strong>Mei 2020</strong></td><td>8</td><td>1,817</td><td>0.44</td></tr><tr><td><strong>Jun 2020</strong></td><td>3</td><td>820</td><td>0.37</td></tr><tr><td><strong>Julai 2020</strong></td><td>2</td><td>1,157</td><td>0.17</td></tr><tr><td><strong>Ogos 2020</strong></td><td>4</td><td>364</td><td>1.10</td></tr><tr><td><strong>September 2020</strong></td><td>9</td><td>1,884</td><td>0.48</td></tr><tr><td><strong>Oktober 2020</strong></td><td>162</td><td>20,324</td><td>0.80</td></tr><tr><td><strong>November 2020</strong></td><td>190</td><td>34,149</td><td>0.56</td></tr><tr><td><strong>Disember 2020</strong></td><td>213</td><td>47,313</td><td>0.45</td></tr><tr><td><strong>Januari 2021</strong></td><td>404</td><td>101,949</td><td>0.40</td></tr><tr><td><strong>Februari 2021</strong></td><td>264</td><td>85,793</td><td>0.31</td></tr><tr><td><strong>Mac 2021</strong></td><td>143</td><td>44,748</td><td>0.32</td></tr><tr><td><strong>April 2021</strong></td><td>198</td><td>63,213</td><td>0.31</td></tr><tr><td><strong>Mei 2021</strong></td><td>850</td><td>163,644</td><td>0.52</td></tr><tr><td><strong>Jun 2021</strong></td><td>899</td><td>179,622</td><td>0.50</td></tr><tr><td><strong>JUMLAH</strong></td><td><strong>3,396</strong></td><td><strong>752,770</strong></td><td><strong>0.45</strong><strong></strong></td></tr></tbody></table></figure>
<p><em>Sumber : </em><em></em></p>
<ol type="1"><li><em>Data Bilangan Kes COVID-19 Dalam Kalangan Ibu Hamil/Postnatal adalah dari reten bulanan oleh JKN</em></li><li><em>Data Bilangan Kes COVID yang dilaporkan – CPRC Kebangsaan, KKM</em></li></ol>
<p><strong>Jadual 2 : Data Bilangan Kematian Ibu Hamil Disebabkan Komplikasi  Jangkitan COVID-19; Malaysia Januari 2021 – 9 Ogos 2021</strong></p>
<figure class="wp-block-table"><table><tbody><tr><td><strong>Bulan</strong></td><td><strong>Bilangan kematian ibu hamil</strong><strong> disebabkan komplikasi  jangkitan COVID-19</strong><strong></strong></td></tr><tr><td><strong>Januari 2021</strong></td><td>2</td></tr><tr><td><strong>Februari 2021</strong></td><td>1</td></tr><tr><td><strong>Mac 2021</strong></td><td>0</td></tr><tr><td><strong>April 2021</strong></td><td>2</td></tr><tr><td><strong>Mei 2021</strong></td><td>2</td></tr><tr><td><strong>Jun 2021</strong></td><td>17</td></tr><tr><td><strong>Julai 2021</strong></td><td>29</td></tr><tr><td><strong>Sehingga 9 Ogos 2021</strong></td><td>17</td></tr><tr><td><strong>JUMLAH</strong><strong></strong></td><td><strong>70</strong><strong></strong></td></tr></tbody></table></figure>
<p><em>  Sumber : Bahagian Pembangunan Kesihatan Keluarga , KKM</em></p>
<p><strong>Jadual 3 : Data Liputan Vaksin COVID-19 Dalam Kalangan Ibu Hamil, Sehingga 8 Ogos 2021</strong></p>
<figure class="wp-block-table"><table><thead><tr><td><strong>Negeri</strong></td><td><strong>Bil. Mendaftar Dalam Mysejahtera</strong></td><td><strong>Bil. Terima Sekurang-Kurangnya 1 Dos</strong></td><td><strong>Bil. Janji Temu Diberi</strong></td><td><strong>% Menerima Vaksin (Sekurang-Kurangnya 1 Dos)</strong></td><td><strong>% Menerima Vaksin &amp; Janji Temu</strong></td></tr></thead><tbody><tr><td>WP K.Lumpur</td><td>13,525</td><td>9,263</td><td>2,264</td><td>68</td><td>85</td></tr><tr><td>Selangor</td><td>40,859</td><td>27,659</td><td>2,768</td><td>68</td><td>74</td></tr><tr><td>N.Sembilan</td><td>6,017</td><td>3,763</td><td>653</td><td>63</td><td>73</td></tr><tr><td>WP Labuan</td><td>392</td><td>252</td><td>31</td><td>64</td><td>72</td></tr><tr><td>Sarawak</td><td>8,064</td><td>5,397</td><td>378</td><td>67</td><td>72</td></tr><tr><td>WP Putrajaya</td><td>1,145</td><td>723</td><td>63</td><td>63</td><td>69</td></tr><tr><td>Melaka</td><td>5,309</td><td>3,258</td><td>309</td><td>61</td><td>67</td></tr><tr><td>Johor</td><td>19,493</td><td>9,177</td><td>3,570</td><td>47</td><td>65</td></tr><tr><td>Kedah</td><td>9,221</td><td>5,251</td><td>179</td><td>57</td><td>59</td></tr><tr><td>Pahang</td><td>6,685</td><td>3,663</td><td>66</td><td>55</td><td>56</td></tr><tr><td>Pulau Pinang</td><td>7,658</td><td>4,005</td><td>250</td><td>52</td><td>56</td></tr><tr><td>Perlis</td><td>1,102</td><td>552</td><td>60</td><td>50</td><td>56</td></tr><tr><td>Sabah</td><td>6,996</td><td>2,383</td><td>1,216</td><td>34</td><td>51</td></tr><tr><td>Terengganu</td><td>6,085</td><td>2,695</td><td>118</td><td>44</td><td>46</td></tr><tr><td>Perak</td><td>8,651</td><td>3,292</td><td>290</td><td>38</td><td>41</td></tr><tr><td>Kelantan</td><td>5,557</td><td>1,918</td><td>133</td><td>35</td><td>37</td></tr><tr><td><strong>Malaysia</strong></td><td><strong>146,759</strong></td><td><strong>83,251</strong></td><td><strong>12,348</strong></td><td><strong>57%</strong></td><td><strong>65%</strong></td></tr></tbody></table></figure>
<p><em>Sumber :</em><em> </em><em>MySejahtera, CPRC Kebangsaan KKM</em></p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/08/10/kenyataan-akhbar-kpk-10-ogos-2021-situasi-terkini-pengesanan-jangkitan-kes-covid-19-dan-penilaian-risiko-penularan-jangkitan-di-parlimen/" rel="prev">Kenyataan Akhbar KPK 10 Ogos 2021 – Situasi Terkini Pengesanan Jangkitan Kes COVID-19 dan Penilaian Risiko Penularan Jangkitan di Parlimen</a></span>
</div>
<div class="next">
<span class="more-link"><a href="https://kpkesihatan.com/2021/08/12/kenyataan-akhbar-kpk-12-ogos-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 12 Ogos 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>