<div class="main-content">
<article class="post-19046 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-19046">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 18 Ogos 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/08/18/kenyataan-akhbar-kpk-18-ogos-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="7:31 pm"><time class="entry-date" datetime="2021-08-18T19:31:54+08:00">August 18, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>18 OGOS 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 18 Ogos 2021 (jam 12:00 tengah hari);</p>
<ul><li>Kes sembuh :<strong> 19,680 kes </strong>(1,198,726 kes kumulatif, 81.7%);</li><li>Kes baharu : <strong>22,242 kes</strong> (1,466,512 kes kumulatif);</li><li>Kes import :<strong> 4 kes</strong> (1 warganegara, 3 bukan warganegara);</li><li>Kes tempatan : <strong>22,238 kes </strong>[18,243 warganegara (82.0%);  3,995 bukan warganegara (18.0%)];</li><li>Kes aktif :<strong> 254,484 kes</strong>;</li><li>Kes yang memerlukan rawatan di Unit Rawatan Rapi (ICU):<strong>1,060</strong><strong> kes</strong>;</li><li>Kes memerlukan bantuan pernafasan : <strong>540</strong><strong> kes</strong>;</li><li>Kes kematian : <strong>225 kes</strong> [13,302 kes kumulatif, 0.91%; 198 warganegara, 27 bukan warganegara; 35 kes BID (27 warganegara; 8 bukan warganegara)];</li><li>Jumlah kluster : <strong>4,306 </strong><strong>kluster</strong>;</li><li>Jumlah kluster baharu : <strong>49 kluster</strong>;</li><li>Jumlah kluster yang telah tamat : <strong>2,920 kluster</strong>; dan</li><li>Jumlah kluster aktif : <strong>1,386 kluster</strong>.</li></ul>
<p>Daripada <strong>22,242 kes</strong> harian yang dilaporkan pada hari ini, sebanyak <strong>430</strong><strong> kes (1.</strong><strong>9</strong><strong> peratus)</strong> adalah daripada kategori 3, 4 dan 5. Manakala sebanyak <strong>21,812</strong><strong> kes (98.</strong><strong>1</strong><strong> peratus)</strong> lagi adalah terdiri daripada kategori 1 dan 2. Ini adalah berdasarkan keadaan klinikal kes semasa baharu didiagnosa COVID-19. Ada di antara kes kekal di kategori yang sama sepanjang tempoh jangkitan, namun ada juga yang berubah status kesihatan kes sama ada bertambah baik ke kategori lebih rendah atau merosot ke kategori lebih tinggi.</p>
<p>Secara keseluruhan, <strong>1</strong><strong>8,631</strong><strong> kes (8</strong><strong>3.8</strong><strong> peratus)</strong> daripada jumlah kes yang dilaporkan pada hari ini tiada atau tidak lengkap vaksinasi. Dapatkan vaksin COVID-19 bagi mengurangkan risiko jangkitan yang serius. Diharapkan ini akan mengurangkan jangkitan COVID-19 di dalam negara, terutamanya kes di kategori 3 hingga 5. Status vaksinasi COVID-19 mengikut kategori adalah seperti Rajah 1. </p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/08/18-ogos-2021-perbandingan-jumlah-kes-covid-19-harian-01.jpg"><img alt="" class="wp-image-19048" data-attachment-id="19048" data-comments-opened="0" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="18-ogos-2021-perbandingan-jumlah-kes-covid-19-harian-01" data-large-file="https://kpkesihatan.files.wordpress.com/2021/08/18-ogos-2021-perbandingan-jumlah-kes-covid-19-harian-01.jpg?w=1000" data-medium-file="https://kpkesihatan.files.wordpress.com/2021/08/18-ogos-2021-perbandingan-jumlah-kes-covid-19-harian-01.jpg?w=293" data-orig-file="https://kpkesihatan.files.wordpress.com/2021/08/18-ogos-2021-perbandingan-jumlah-kes-covid-19-harian-01.jpg" data-orig-size="6901,7067" data-permalink="https://kpkesihatan.com/18-ogos-2021-perbandingan-jumlah-kes-covid-19-harian-01/" sizes="(max-width: 1000px) 100vw, 1000px" src="https://kpkesihatan.files.wordpress.com/2021/08/18-ogos-2021-perbandingan-jumlah-kes-covid-19-harian-01.jpg?w=1000" srcset="https://kpkesihatan.files.wordpress.com/2021/08/18-ogos-2021-perbandingan-jumlah-kes-covid-19-harian-01.jpg?w=1000 1000w, https://kpkesihatan.files.wordpress.com/2021/08/18-ogos-2021-perbandingan-jumlah-kes-covid-19-harian-01.jpg?w=2000 2000w, https://kpkesihatan.files.wordpress.com/2021/08/18-ogos-2021-perbandingan-jumlah-kes-covid-19-harian-01.jpg?w=146 146w, https://kpkesihatan.files.wordpress.com/2021/08/18-ogos-2021-perbandingan-jumlah-kes-covid-19-harian-01.jpg?w=293 293w, https://kpkesihatan.files.wordpress.com/2021/08/18-ogos-2021-perbandingan-jumlah-kes-covid-19-harian-01.jpg?w=768 768w"/></a><figcaption><strong>Rajah 1</strong> Status Imunisasi COVID-19 Harian Mengikut Kategori</figcaption></figure></div>
<p></p>
<p>Sebanyak <strong>225 kes </strong>kematian pada hari ini yang melibatkan <strong>74 kes</strong> di Selangor, <strong>37 kes</strong> di Johor,<strong> 24 kes</strong> di Wilayah Persekutuan Kuala Lumpur,<strong> 18 kes</strong> di Sabah,<strong> 15 kes</strong> di Pulau Pinang, <strong>14 kes </strong> di Kedah, <strong>sembilan (9) kes</strong> di Perak, <strong> lapan (8) kes </strong>di Negeri sembilan, <strong>tujuh (7) kes</strong> di Melaka, masing-masing <strong>enam </strong><strong>(</strong><strong>6) kes di </strong>Kelantan dan Pahang, <strong>lima (5) kes</strong> di Terengganu, dan <strong>dua (2) kes</strong> di Sarawak.</p>
<p><strong><u>KADAR KEBOLEHJANGKITAN COVID-19 ATAU R<sub>0 </sub>/R<sub>T </sub>(STATUS SEHINGGA 17 OGOS 2021) </u></strong> </p>
<p>Berdasarkan data terkini pada <strong>17</strong><strong> Ogos 2021</strong>, nilai R<sub>T</sub> Malaysia adalah sebanyak 1.04. Negeri yang mencatatkan nilai R<sub>T</sub> yang tertinggi adalah Perlis (nilai R<sub>T</sub> 1.29), diikuti oleh Sarawak (nilai R<sub>T</sub> 1.19), dan Sabah (nilai R<sub>T</sub> 1.17). Semua negeri mencatatkan R<sub>T</sub> melebihi 1.0 kecuali Wilayah Persekutuan Labuan, Wilayah Persekutuan Kuala Lumpur, Wilayah Persekutuan Putrajaya, dan Negeri Sembilan.</p>
<p>Perincian jumlah dan purata kes mengikut negeri, kes-kes kematian, kluster-kluster baharu, dan  Nilai R<sub>T</sub> mengikut negeri adalah seperti di Lampiran 1, 2, 3, 4, dan 5 yang disertakan bersama kenyataan media ini.<a></a><strong><u><br/></u></strong></p>
<p><strong><u>TINDAKAN YANG DIPERLUKAN BAGI MENGURANGKAN RISIKO DAN KESAN PEMBUKAAN SEMULA LEBIH BANYAK SEKTOR EKONOMI DAN SOSIAL</u></strong></p>
<p>KKM mengambil maklum dan memahami kepentingan pengumuman Kerajaan mengenai pembukaan semula lebih banyak sektor ekonomi dan sosial secara berperingkat berdasarkan kepada Pelan Pemulihan Negara (PPN), iaitu bagi mengimbangi usaha menyelamatkan nyawa (<em>lives</em>) serta aktiviti mata pencarian (<em>livelihood</em>). Pada masa yang sama KKM juga berusaha sedaya upaya dalam memutuskan rantaian jangkitan COVID-19 dan memfokuskan usaha untuk menangani risiko bagi mengelakkan pembentukan lebih banyak kluster.</p>
<p>Tindakan-tindakan KKM <strong>memerlukan kerjasama dan kepatuhan semua pihak</strong> agar ianya berjaya mengawal situasi semasa jangkitan COVID-19 di negara kita di mana ianya masih berada pada tahap yang membimbangkan. Kes harian masih menunjukkan purata tujuh (7) hari kes jangkitan COVID-19 sekitar 20 ribu kes sehari. </p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/08/180821-2.png"><img alt="" class="wp-image-19050" data-attachment-id="19050" data-comments-opened="0" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="180821-2" data-large-file="https://kpkesihatan.files.wordpress.com/2021/08/180821-2.png?w=1024" data-medium-file="https://kpkesihatan.files.wordpress.com/2021/08/180821-2.png?w=300" data-orig-file="https://kpkesihatan.files.wordpress.com/2021/08/180821-2.png" data-orig-size="1544,1192" data-permalink="https://kpkesihatan.com/180821-2/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/08/180821-2.png?w=1024" srcset="https://kpkesihatan.files.wordpress.com/2021/08/180821-2.png?w=1024 1024w, https://kpkesihatan.files.wordpress.com/2021/08/180821-2.png?w=150 150w, https://kpkesihatan.files.wordpress.com/2021/08/180821-2.png?w=300 300w, https://kpkesihatan.files.wordpress.com/2021/08/180821-2.png?w=768 768w, https://kpkesihatan.files.wordpress.com/2021/08/180821-2.png 1544w"/></a></figure></div>
<p>Secara keseluruhan terdapat sebanyak <strong>2,913 kluster</strong> telah dilaporkan sejak permulaan fasa kedua gelombang ketiga iaitu pada <strong>28 Mac 2021</strong> (Minggu Epidemiologi ke-13). Daripada jumlah tersebut sebanyak <strong>1,549 kluster (53.2 peratus)</strong> adalah kluster tempat kerja dan <strong>880 kluster (30.2 peratus) </strong>adalah kluster komuniti.</p>
<p><strong><em><span class="uppercase"><span style="text-decoration:underline;">Kluster komuniti</span></span></em></strong></p>
<p>Sejak permulaan fasa kedua gelombang ketiga sehingga kini, KKM telah melaporkan sebanyak <strong>880 kluster komuniti </strong>yang melibatkan:</p>
<ul><li>positif COVID-19;</li><li>masih sedang mendapatkan rawatan di Unit Rawatan Rapi (ICU);</li><li>telah dilaporkan dalam kluster-kluster ini; dan</li><li><strong>439 kluster </strong>masih aktif.</li></ul>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/08/180821-3.png"><img alt="" class="wp-image-19051" data-attachment-id="19051" data-comments-opened="0" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="180821-3" data-large-file="https://kpkesihatan.files.wordpress.com/2021/08/180821-3.png?w=1024" data-medium-file="https://kpkesihatan.files.wordpress.com/2021/08/180821-3.png?w=300" data-orig-file="https://kpkesihatan.files.wordpress.com/2021/08/180821-3.png" data-orig-size="1561,1148" data-permalink="https://kpkesihatan.com/180821-3/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/08/180821-3.png?w=1024" srcset="https://kpkesihatan.files.wordpress.com/2021/08/180821-3.png?w=1024 1024w, https://kpkesihatan.files.wordpress.com/2021/08/180821-3.png?w=150 150w, https://kpkesihatan.files.wordpress.com/2021/08/180821-3.png?w=300 300w, https://kpkesihatan.files.wordpress.com/2021/08/180821-3.png?w=768 768w, https://kpkesihatan.files.wordpress.com/2021/08/180821-3.png 1561w"/></a></figure></div>
<p>Negeri yang melaporkan kluster komuniti tertinggi adalah <strong>Kelantan </strong>(239 kluster; 27.2 peratus), <strong>Sarawak</strong> (171 kluster; 19.4 peratus), dan <strong>Sabah</strong> (94 kluster; 10.7 peratus).</p>
<p>Kluster komuniti yang dilaporkan ini berpunca daripada penularan jangkitan dalam kalangan ahli keluarga atau kontak rapat seperti;</p>
<ul><li>Aktiviti ziarah-menziarahi keluarga atau penularan di kawasan kediaman (481 kluster);</li><li>Komuniti di rumah panjang (44 kluster); dan</li><li>Majlis sambutan perayaan (55 kluster).</li></ul>
<p>Siasatan epidemiologi di lapangan mendapati bahawa walaupun telah ada larangan bagi mengadakan majlis sosial atau menerima pelawat dan tetamu, masih ada di kalangan anggota masyarakat yang menjalankan aktiviti ziarah menziarahi atau berkumpul dalam majlis dan seterusnya, mencetuskan kluster dalam komuniti.</p>
<p><strong><em><span class="uppercase"><span style="text-decoration:underline;">Kluster Tempat Kerja</span></span></em></strong></p>
<p>Bagi kluster kategori tempat kerja, bermula 28 Mac 2021 (Fasa kedua gelombang ketiga) sehingga 17 Ogos 2021, KKM telah melaporkan sebanyak <strong>1,549 kluster tempat kerja </strong>yang melibatkan:</p>
<ul><li>positif COVID-19;</li><li>masih sedang mendapatkan rawatan di Unit Rawatan Rapi (ICU);</li><li>telah dilaporkan dalam kluster tempat kerja ini; dan</li><li>masih aktif dan di bawah tempoh pemantauan wabak.</li></ul>
<p>Negeri yang melaporkan kluster tempat kerja tertinggi adalah <strong>Selangor</strong> (414 kluster; 26.7 peratus), <strong>Johor</strong> (322 kluster; 20.8 peratus), dan <strong>Wilayah Persekutuan Kuala Lumpur</strong> (149 kluster; 9.6 peratus).</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/08/180821-4.png"><img alt="" class="wp-image-19053" data-attachment-id="19053" data-comments-opened="0" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="180821-4" data-large-file="https://kpkesihatan.files.wordpress.com/2021/08/180821-4.png?w=1024" data-medium-file="https://kpkesihatan.files.wordpress.com/2021/08/180821-4.png?w=300" data-orig-file="https://kpkesihatan.files.wordpress.com/2021/08/180821-4.png" data-orig-size="1486,1180" data-permalink="https://kpkesihatan.com/180821-4/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/08/180821-4.png?w=1024" srcset="https://kpkesihatan.files.wordpress.com/2021/08/180821-4.png?w=1024 1024w, https://kpkesihatan.files.wordpress.com/2021/08/180821-4.png?w=150 150w, https://kpkesihatan.files.wordpress.com/2021/08/180821-4.png?w=300 300w, https://kpkesihatan.files.wordpress.com/2021/08/180821-4.png?w=768 768w, https://kpkesihatan.files.wordpress.com/2021/08/180821-4.png 1486w"/></a></figure></div>
<p>Tiga (3) sub-kluster tempat kerja tertinggi yang dilaporkan dalam tempoh ini melibatkan;</p>
<ul><li>Sektor pengilangan (780 kluster);</li><li>Sektor perkhidmatan (260 kluster); dan</li><li>Sektor pembinaan (181 kluster).</li></ul>
<p>Usaha untuk menurunkan kluster di tempat kerja memerlukan penekanan terhadap <strong>pematuhan Prosedur Operasi Standard (SOP) di tempat kerja, pemantapan vaksinasi di kalangan pekerja serta penguatkuasaan yang tegas</strong>. Langkah-langkah yang telah dilaksanakan oleh KKM adalah seperti di bawah:</p>
<ol type="1"><li>Mengemaskini garis panduan COVID-19<em>: Management Guidelines For Workplaces (ANNEX 25)</em>, untuk panduan dan rujukan pihak industri. Tindakan yang perlu diambil oleh majikan dan pekerja dalam memastikan jangkitan COVID-19 di tempat kerja dapat dicegah dan dikawal;</li><li>Sesi libat urus bersama pemain industri pada 27 Julai 2021, 5 Ogos 2021 dan 17 Ogos 2021. Ianya juga telah melibatkan persatuan-persatuan seperti <em>Malaysian Employer Federation</em> (MEF), <em>Federation of Malaysian Manufacture</em> (FMM), SME <em>Association</em>, SME <em>Corp.,</em> wakil dari kementerian seperti Kementerian Perdagangan Antarabangsa dan Industri (MITI), JKKP, Kementerian Sumber Manusia (KSM), dan Jabatan Tenaga Kerja (JTK).</li></ol>
<p>KKM ingin kembali menyarankan perkara berikut untuk sentiasa diamalkan dan <strong>diberi perhatian secara serius </strong>oleh semua pihak yang bertanggung jawab seperti ketua unit komuniti/majikan dan individu /pekerja;</p>
<p>Oleh itu, kita wajar mengambil pengajaran daripada peristiwa-peristiwa sebelum ini sehingga membawa kepada banyak kematian akibat COVID-19, serta penutupan pelbagai sektor ekonomi dan sosial berikutan peningkatan kluster di tempat kerja dan kluster komuniti. Kita seharusnya sama-sama mengambil rasa tanggungjawab dalam memelihara negara daripada terus dibelenggu oleh pandemik COVID-19. Semoga unit kehidupan kita dapat segera pulih dan berfungsi seperti sedia kala bagi memacu negara ke arah yang lebih sejahtera.</p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai termasuk individu-individu yang telah menerima vaksin COVID-19 agar terus mematuhi saranan serta nasihat-nasihat kesihatan yang sering ditekankan iaitu;</p>
<ul><li><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li><strong>Amalkan 3W: </strong>(Amalkan<strong> <em>Wash, Wear</em></strong> dan <strong><em>Warn</em></strong>).</li><li>Sentiasa memakai pelitup muka di kawasan awam yang tertutup. Pemakaian pelitup muka berganda adalah digalakkan.</li></ul>
<p>Patuhlah kepada S.O.P sebagai norma baharu dan dapatkan vaksin COVID-19 bagi mengurangkan risiko jangkitan yang serius, bilangan kes kematian sekaligus membina imuniti kelompok. Dengan pengambilan vaksin, kita dapat melindungi orang di sekeliling daripada kemungkinan jangkitan COVID-19. Dengan imuniti kelompok yang terbentuk, kumpulan yang belum layak diberi imunisasi seperti kanak-kanak dapat dilindungi. Perlindungan untuk semua bermula daripada diri kita. <strong></strong></p>
<p>KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. KKM akan memastikan langkah pencegahan dan kawalan yang sewajarnya dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong></p>
<p>18 Ogos 2021 @ 6:45 petang. <strong><br/></strong><strong></strong></p>
<p><strong>LAMPIRAN 1</strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 18 OGOS 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>PURATA KES 7 HARI*</strong><strong></strong></td><td><strong>KADAR INSIDEN**</strong><strong></strong></td><td><strong>BILANGAN KES BAHARU (    ) ***</strong><strong></strong></td><td><strong>BILANGAN KES KUMULATIF</strong><strong></strong></td></tr><tr><td><strong>SELANGOR</strong><strong></strong></td><td>6,547</td><td>97.50</td><td>6,858 (4)</td><td>530,971</td></tr><tr><td><strong>SABAH</strong><strong></strong></td><td>1,900</td><td>46.95</td><td>2,413</td><td>111,346</td></tr><tr><td><strong>WP KUALA LUMPUR</strong><strong></strong></td><td>1,816</td><td>95.05</td><td>1,587</td><td>159,211</td></tr><tr><td><strong>KEDAH</strong><strong></strong></td><td>1,745</td><td>76.96</td><td>1,852</td><td>73,939</td></tr><tr><td><strong>JOHOR</strong><strong></strong></td><td>1,481</td><td>37.71</td><td>1,477</td><td>115,141</td></tr><tr><td><strong>PULAU PINANG</strong><strong></strong></td><td>1,323</td><td>73.24</td><td>1,867</td><td>64,704</td></tr><tr><td><strong>KELANTAN</strong><strong></strong></td><td>1,171</td><td>59.75</td><td>1,351</td><td>60,962</td></tr><tr><td><strong>SARAWAK</strong><strong></strong></td><td>1,045</td><td>35.94</td><td>1,403</td><td>90,810</td></tr><tr><td><strong>PERAK</strong><strong></strong></td><td>963</td><td>36.88</td><td>1,036</td><td>53,657</td></tr><tr><td><strong>NEGERI SEMBILAN</strong><strong></strong></td><td>668</td><td>57.43</td><td>577</td><td>86,279</td></tr><tr><td><strong>MELAKA</strong><strong></strong></td><td>666</td><td>68.45</td><td>579</td><td>41,849</td></tr><tr><td><strong>PAHANG</strong><strong></strong></td><td>653</td><td>37.30</td><td>675</td><td>35,765</td></tr><tr><td><strong>TERENGGANU</strong><strong></strong></td><td>531</td><td>41.01</td><td>487</td><td>25,989</td></tr><tr><td><strong>WP PUTRAJAYA</strong><strong></strong></td><td>47</td><td>49.68</td><td>25</td><td>4,990</td></tr><tr><td><strong>PERLIS</strong><strong></strong></td><td>35</td><td>13.17</td><td>50</td><td>1,149</td></tr><tr><td><strong>WP LABUAN</strong><strong></strong></td><td>4</td><td>3.74</td><td>5</td><td>9,750</td></tr><tr><td><strong>MALAYSIA</strong><strong></strong></td><td><strong>20,595</strong><strong></strong></td><td><strong>60.15</strong><strong></strong></td><td><strong>22,242 (4)</strong><strong></strong></td><td><strong>1,466,512</strong><strong></strong></td></tr></tbody></table></figure>
<p>*Tidak termasuk kes import A (luar negara) dan di Penjara/Lokap/Depot Tahanan Imigresen (DTI)</p>
<p> **Purata kes 7 hari bagi setiap 100,000 penduduk<strong></strong></p>
<p>***Kes import<strong><br/></strong></p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/08/180821-1.png"><img alt="" class="wp-image-19056" data-attachment-id="19056" data-comments-opened="0" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="180821-1" data-large-file="https://kpkesihatan.files.wordpress.com/2021/08/180821-1.png?w=1024" data-medium-file="https://kpkesihatan.files.wordpress.com/2021/08/180821-1.png?w=300" data-orig-file="https://kpkesihatan.files.wordpress.com/2021/08/180821-1.png" data-orig-size="1145,1104" data-permalink="https://kpkesihatan.com/180821-1/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/08/180821-1.png?w=1024" srcset="https://kpkesihatan.files.wordpress.com/2021/08/180821-1.png?w=1024 1024w, https://kpkesihatan.files.wordpress.com/2021/08/180821-1.png?w=150 150w, https://kpkesihatan.files.wordpress.com/2021/08/180821-1.png?w=300 300w, https://kpkesihatan.files.wordpress.com/2021/08/180821-1.png?w=768 768w, https://kpkesihatan.files.wordpress.com/2021/08/180821-1.png 1145w"/></a></figure></div>
<p><strong> </strong><strong>LAMPIRAN 3</strong></p>
<p><strong>Perincian 22,242 kes positif COVID-19 baharu yang</strong> <strong>dilaporkan di Malaysia pada 18 Ogos 2021 mengikut jenis saringan adalah seperti berikut: </strong></p>
<figure class="wp-block-table"><table><tbody><tr><td><strong>NEGERI</strong></td><td><strong>JUMLAH KES</strong></td><td><strong>KLUSTER</strong></td><td><strong>KONTAK RAPAT</strong></td><td><strong>IMPORT A*</strong></td><td><strong>LAIN-LAIN</strong></td></tr><tr><td><strong>SELANGOR</strong></td><td>6,858</td><td>309</td><td>3,439</td><td>4</td><td>3,106</td></tr><tr><td><strong>SABAH</strong></td><td>2,413</td><td>233</td><td>1,410</td><td>–</td><td>770</td></tr><tr><td><strong>PULAU PINANG</strong></td><td>1,867</td><td>434</td><td>544</td><td>–</td><td>889</td></tr><tr><td><strong>KEDAH</strong></td><td>1,852</td><td>45</td><td>1,018</td><td>–</td><td>789</td></tr><tr><td><strong>WP KUALA LUMPUR</strong></td><td>1,587</td><td>65</td><td>711</td><td>–</td><td>811</td></tr><tr><td><strong>JOHOR</strong></td><td>1,477</td><td>396</td><td>650</td><td>–</td><td>431</td></tr><tr><td><strong>SARAWAK</strong></td><td>1,403</td><td>113</td><td>884</td><td>–</td><td>406</td></tr><tr><td><strong>KELANTAN</strong></td><td>1,351</td><td>134</td><td>900</td><td>–</td><td>317</td></tr><tr><td><strong>PERAK</strong></td><td>1,036</td><td>78</td><td>449</td><td>–</td><td>509</td></tr><tr><td><strong>PAHANG</strong></td><td>675</td><td>140</td><td>436</td><td>–</td><td>99</td></tr><tr><td><strong>MELAKA</strong></td><td>579</td><td>86</td><td>276</td><td>–</td><td>217</td></tr><tr><td><strong>NEGERI SEMBILAN</strong></td><td>577</td><td>22</td><td>232</td><td>–</td><td>323</td></tr><tr><td><strong>TERENGGANU</strong></td><td>487</td><td>58</td><td>364</td><td>–</td><td>65</td></tr><tr><td><strong>PERLIS</strong></td><td>50</td><td>7</td><td>27</td><td>–</td><td>16</td></tr><tr><td><strong>WP PUTRAJAYA</strong></td><td>25</td><td>–</td><td>12</td><td>–</td><td>13</td></tr><tr><td><strong>WP LABUAN</strong></td><td>5</td><td>–</td><td>2</td><td>–</td><td>3</td></tr><tr><td><strong>JUMLAH KESELURUHAN</strong><strong></strong></td><td><strong>22,242</strong><strong></strong></td><td><strong>2,120</strong><strong></strong></td><td><strong>11,354</strong><strong></strong></td><td><strong>4</strong><strong></strong></td><td><strong>8,764</strong><strong></strong></td></tr></tbody></table></figure>
<p><strong>* </strong>Import A merujuk kepada kes penularan dari luar negara<strong><br/></strong></p>
<p><strong>LAMPIRAN 4</strong></p>
<p><strong>KLUSTER-KLUSTER BAHARU YANG DILAPORKAN DI MALAYSIA PADA 18 OGOS 2021</strong></p>
<figure class="wp-block-table"><table><thead><tr><td><strong>NO</strong></td><td><strong>NAMA KLUSTER</strong></td><td><strong>KATEGORI</strong><strong> </strong><strong>KLUSTER</strong></td><td><strong>NEGERI</strong></td><td><strong>DAERAH</strong></td><td><strong>JUMLAH KES</strong></td><td><strong>JUMLAH </strong><strong>D</strong><strong>ISARING</strong></td></tr></thead><tbody><tr><td>1</td><td>Tapak Bina Jalan  Warisan</td><td>Tempat Kerja</td><td>Selangor</td><td>Sepang</td><td>216</td><td>325</td></tr><tr><td>2</td><td>Industri Perusahaan Cheras Jaya</td><td>Tempat Kerja</td><td>Selangor</td><td>Hulu Langat dan Petaling</td><td>142</td><td>181</td></tr><tr><td>3</td><td>Industri Jalan Hi-Tech Tujuh</td><td>Tempat Kerja</td><td>Selangor</td><td>Hulu Langat dan Petaling</td><td>78</td><td>105</td></tr><tr><td>4</td><td>Industri Sri Muda</td><td>Tempat Kerja</td><td>Selangor</td><td>Klang,  Petaling, dan Kuala Selangor</td><td>69</td><td>149</td></tr><tr><td>5</td><td>Tapak Bina Bestari Dua</td><td>Tempat Kerja</td><td>Selangor</td><td>Sepang</td><td>35</td><td>89</td></tr><tr><td>6</td><td>Industri Jalan Keretapi Lama</td><td>Tempat Kerja</td><td>Selangor</td><td>Kuala Selangor</td><td>14</td><td>65</td></tr><tr><td>7</td><td>Industri Integrasi Rawang  3/6</td><td>Tempat Kerja</td><td>Selangor</td><td>Gombak</td><td>14</td><td>26</td></tr><tr><td>8</td><td>Industri Jalan Raja Musa</td><td>Tempat Kerja</td><td>Selangor</td><td>Kuala Selangor</td><td>10</td><td>72</td></tr><tr><td>9</td><td>Industri Zon Dagang Satu 2</td><td>Tempat Kerja</td><td>Pulau Pinang</td><td>Seberang Perai Utara, Seberang Perai Tengah, dan Seberang Perai Selatan</td><td>221</td><td>397</td></tr><tr><td>10</td><td>Lorong Industri Enam</td><td>Tempat Kerja</td><td>Pulau Pinang</td><td>Seberang Perai Selatan</td><td>57</td><td>183</td></tr><tr><td>11</td><td>Lorong IKS Bukit Minyak Satu</td><td>Tempat Kerja</td><td>Pulau Pinang</td><td>Seberang Perai Tengah</td><td>26</td><td>55</td></tr><tr><td>12</td><td>Jalan IKS Bukit Minyak</td><td>Tempat Kerja</td><td>Pulau Pinang</td><td>Seberang Perai Tengah</td><td>20</td><td>44</td></tr><tr><td>13</td><td>Jalan Tengah Bayan Baru</td><td>Tempat Kerja</td><td>Pulau Pinang</td><td>Barat Daya</td><td>11</td><td>101</td></tr><tr><td>14</td><td>Lorong Jelawat  Lapan</td><td>Tempat Kerja</td><td>Pulau Pinang</td><td>Seberang Perai Tengah dan Seberang Perai Utara</td><td>10</td><td>107</td></tr><tr><td>15</td><td>Batu 25 Jalan  Kuching – Serian</td><td>Tempat Kerja</td><td>Sarawak</td><td>Serian</td><td>36</td><td>52</td></tr><tr><td>16</td><td>Tanjong Kibong Dua</td><td>Tempat Kerja</td><td>Sarawak</td><td>Sibu</td><td>17</td><td>60</td></tr><tr><td>17</td><td>Dijih</td><td>Tempat Kerja</td><td>Sarawak</td><td>Selangau</td><td>13</td><td>33</td></tr><tr><td>18</td><td>Kampung Langgot</td><td>Tempat Kerja</td><td>Kelantan</td><td>Kota Bharu dan Bachok</td><td>14</td><td>19</td></tr><tr><td>19</td><td>Lorong Merak Pintu Geng</td><td>Tempat Kerja</td><td>Kelantan</td><td>Tumpat dan Kota Bharu</td><td>10</td><td>21</td></tr><tr><td>20</td><td>Batu Lapan Jalan Kuala Krai</td><td>Tempat Kerja</td><td>Kelantan</td><td>Kota Bharu</td><td>10</td><td>15</td></tr><tr><td>21</td><td>Jalan I-Park  Satu  Indahpura</td><td>Tempat Kerja</td><td>Johor</td><td>Kulai</td><td>40</td><td>753</td></tr><tr><td>22</td><td>Perindustrian Idaman Enam</td><td>Tempat Kerja</td><td>Johor</td><td>Kulai dan Kota Tinggi</td><td>20</td><td>41</td></tr><tr><td>23</td><td>Jalan Masyhur Satu</td><td>Tempat Kerja</td><td>Johor</td><td>Johor Bahru</td><td>16</td><td>44</td></tr><tr><td>24</td><td>Tapak Bina Medini Sentral Dua</td><td>Tempat Kerja</td><td>Johor</td><td>Johor Bahru</td><td>14</td><td>131</td></tr><tr><td>25</td><td>Perindustrian Dua Pontian</td><td>Tempat Kerja</td><td>Johor</td><td>Pontian</td><td>13</td><td>48</td></tr><tr><td>26</td><td>Jalan Desa Kiara</td><td>Tempat Kerja</td><td>WP Kuala Lumpur</td><td>Kepong dan Lembah Pantai</td><td>20</td><td>52</td></tr><tr><td>27</td><td>Sungai Pin 2</td><td>Tempat Kerja</td><td>Sabah</td><td>Kinabatangan</td><td>20</td><td>93</td></tr><tr><td>28</td><td>Sungai Pinang Kecil</td><td>Tempat Kerja</td><td>Perak</td><td>Manjung</td><td>30</td><td>60</td></tr><tr><td>29</td><td>Industri Hulu Balok</td><td>Tempat Kerja</td><td>Pahang</td><td>Kuantan</td><td>63</td><td>259</td></tr><tr><td>30</td><td>Industri Lot 14 Batu Berendam</td><td>Tempat Kerja</td><td>Melaka</td><td>Melaka Tengah</td><td>31</td><td>242</td></tr><tr><td>31</td><td>Kampung Kelar Godel</td><td>Komuniti</td><td>Kelantan</td><td>Pasir Mas</td><td>16</td><td>23</td></tr><tr><td>32</td><td>Kampung Keladang</td><td>Komuniti</td><td>Kelantan</td><td>Kota Bharu</td><td>16</td><td>23</td></tr><tr><td>33</td><td>Kampung Pulau Pasir</td><td>Komuniti</td><td>Kelantan</td><td>Kota Bharu</td><td>11</td><td>17</td></tr><tr><td>34</td><td>Kampung Pangkal  Pisang</td><td>Komuniti</td><td>Kelantan</td><td>Kota Bharu</td><td>9</td><td>14</td></tr><tr><td>35</td><td>Kampung Lubok Gong</td><td>Komuniti</td><td>Kelantan</td><td>Pasir Mas</td><td>8</td><td>9</td></tr><tr><td>36</td><td>Kampung Siram</td><td>Komuniti</td><td>Kelantan</td><td>Pasir Mas</td><td>5</td><td>10</td></tr><tr><td>37</td><td>Jalan  Mersing – Kluang</td><td>Komuniti</td><td>Johor</td><td>Mersing</td><td>89</td><td>421</td></tr><tr><td>38</td><td>Bukit Batu Simpang Renggam</td><td>Komuniti</td><td>Johor</td><td>Kluang</td><td>32</td><td>51</td></tr><tr><td>39</td><td>Parit 3A Sungai Manik</td><td>Komuniti</td><td>Perak</td><td>Hilir Perak</td><td>21</td><td>41</td></tr><tr><td>40</td><td>Tanjung Keramat  Langkap</td><td>Komuniti</td><td>Perak</td><td>Hilir Perak</td><td>19</td><td>35</td></tr><tr><td>41</td><td>Permata Dengkil</td><td>Komuniti</td><td>Selangor</td><td>Sepang, Hulu Langat, dan Petaling</td><td>139</td><td>200</td></tr><tr><td>42</td><td>Dah Kampung Tokai</td><td>Komuniti</td><td>Kedah</td><td>Pendang</td><td>58</td><td>137</td></tr><tr><td>43</td><td>Kampung Pasir Durian</td><td>Komuniti</td><td>Pahang</td><td>Jerantut</td><td>17</td><td>188</td></tr><tr><td>44</td><td>Jalan Residensi 2</td><td>Kumpulan  Berisiko  Tinggi</td><td>Pulau Pinang</td><td>Timur Laut, Barat Daya, Seberang Perai Tengah, dan Seberang Perai Selatan</td><td>30</td><td>106</td></tr><tr><td>45</td><td>Jalan Rengas</td><td>Kumpulan  Berisiko  Tinggi</td><td>Selangor</td><td>Klang dan Petaling</td><td>15</td><td>59</td></tr><tr><td>46</td><td>Jalan Manggis Muar</td><td>Kumpulan  Berisiko  Tinggi</td><td>Johor</td><td>Muar</td><td>13</td><td>39</td></tr><tr><td>47</td><td>Jalan Sepadu</td><td>Kumpulan  Berisiko  Tinggi</td><td>WP Kuala Lumpur</td><td>Lembah Pantai</td><td>12</td><td>13</td></tr><tr><td>48</td><td>Cabang Tiga Midin</td><td>Kumpulan  Berisiko  Tinggi</td><td>Kelantan</td><td>Pasir Puteh dan Kota Bharu</td><td>7</td><td>29</td></tr><tr><td>49</td><td>Pagar Jalan Sekolah Arab</td><td>Pusat  Tahanan</td><td>Johor</td><td>Pontian</td><td>26</td><td>92</td></tr></tbody></table></figure>
<p><strong><br/>LAMPIRAN 5</strong></p>
<p><strong>NILAI </strong><strong>R<sub>T</sub></strong><strong> MENGIKUT NEGERI</strong></p>
<p><strong>BERDASARKAN KES YANG DILAPORKAN PADA 17 OGOS 2021</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>NILAI </strong><strong>R<sub>T</sub></strong></td></tr><tr><td><strong>PERLIS</strong><strong></strong></td><td>1.29</td></tr><tr><td><strong>SARAWAK</strong><strong></strong></td><td>1.19</td></tr><tr><td><strong>SABAH</strong><strong></strong></td><td>1.17</td></tr><tr><td><strong>KELANTAN</strong><strong></strong></td><td>1.16</td></tr><tr><td><strong>PULAU PINANG</strong><strong></strong></td><td>1.15</td></tr><tr><td><strong>KEDAH</strong><strong></strong></td><td>1.11</td></tr><tr><td><strong>PERAK</strong><strong></strong></td><td>1.09</td></tr><tr><td><strong>JOHOR</strong><strong></strong></td><td>1.07</td></tr><tr><td><strong>MELAKA</strong><strong></strong></td><td>1.07</td></tr><tr><td><strong>TERENGGANU</strong><strong></strong></td><td>1.07</td></tr><tr><td><strong>PAHANG</strong><strong></strong></td><td>1.06</td></tr><tr><td><strong>SELANGOR</strong><strong></strong></td><td>1.01</td></tr><tr><td><strong>WP KUALA LUMPUR</strong><strong></strong></td><td>0.98</td></tr><tr><td><strong>NEGERI SEMBILAN</strong><strong></strong></td><td>0.95</td></tr><tr><td><strong>WP PUTRAJAYA</strong><strong></strong></td><td>0.91</td></tr><tr><td><strong>WP LABUAN</strong><strong></strong></td><td>0</td></tr><tr><td><strong>MALAYSIA</strong><strong></strong></td><td><strong>1.04</strong><strong></strong></td></tr></tbody></table></figure>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/08/17/kenyataan-akhbar-kpk-17-ogos-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 17 Ogos 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/08/19/kenyataan-akhbar-kpk-19-ogos-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 19 Ogos 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>