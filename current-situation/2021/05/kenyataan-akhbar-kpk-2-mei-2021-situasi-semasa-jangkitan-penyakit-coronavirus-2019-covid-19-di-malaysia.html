<div class="main-content">
<article class="post-17987 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-17987">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 2 Mei 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/05/02/kenyataan-akhbar-kpk-2-mei-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:53 pm"><time class="entry-date" datetime="2021-05-02T18:53:02+08:00">May 2, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>2 MEI 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 2 Mei 2021 (jam 12:00 tengah hari);</p>
<ul><li>Kes sembuh : <strong>2,698 kes </strong>(383,140 kes kumulatif, 92.3%);</li><li>Kes baharu :<strong>3,418 kes </strong>(415,012 kes kumulatif);</li><li>Kes import : <strong>10 kes </strong>(1 warganegara dan 9 bukan warganegara);<strong></strong></li><li>Kes tempatan : <strong>3,408 </strong><strong>kes </strong>[3,134 warganegara (92.0%); 274 bukan warganegara (8.0%)];</li><li>Kes aktif :<strong> 30,339 kes;</strong></li><li>Kes yang memerlukan rawatan di Unit Rawatan Rapi (ICU) :<strong> 345 kes</strong>;</li><li>Kes memerlukan bantuan pernafasan : <strong>175 kes</strong>;dan</li><li>Kes kematian :<strong> 12 kes </strong>(1,533 kes kumulatif, 0.37%; 12 warganegara).</li></ul>
<p>Pada hari ini, Selangor melaporkan kes harian baharu tertinggi iaitu sebanyak <strong>1,200 kes (35.1 peratus). </strong>Daripada jumlah ini, sebanyak<strong> 908 </strong><strong>kes (75.7 peratus)</strong> adalah daripada kluster-kluster dan saringan kontak rapat kes positif COVID-19 yang aktif dijalankan di lapangan. Ini diikuti oleh Sarawak sebanyak <strong>587 kes (17.2 peratus)</strong> dan Kelantan sebanyak <strong>400 kes (11.7 peratus).</strong></p>
<p>Sebanyak<strong> enam (6) kes (0.2 peratus)</strong> yang dilaporkan pula adalah berkaitan kluster di pusat tahanan yang membabitkan Kluster Pagar Sri Lalang.</p>
<p>Terdapat 12 kes kematian pada hari ini yang melibatkan tiga (3) kes di Kelantan, masing-masing dua (2) kes di Negeri Sembilan, Johor, dan Sarawak, serta masing-masing satu (1) kes di Perak, Selangor, dan Wilayah Persekutuan Kuala Lumpur. Kesemua kes kematian pada hari ini melibatkan warganegara. KKM mengucapkan takziah kepada ahli keluarga mereka.</p>
<p>Perincian penuh jumlah kes mengikut negeri adalah seperti di <strong>Lampiran 1 dan 2, </strong>manakala ringkasan kes kematian mengikut negeri adalah seperti di <strong>Lampiran 3</strong> yang disertakan bersama kenyataan media ini.</p>
<p><strong><u>MAKLUMAT TERKINI BERKAITAN KLUSTER-KLUSTER</u></strong></p>
<p>Berikut adalah maklumat terkini berkaitan kluster-kluster di Malaysia sehingga 2 Mei 2021:</p>
<ol type="1"><li>Jumlah kluster : <strong>1,680</strong><strong> </strong><strong>kluster;</strong></li><li>Jumlah kluster baharu :<strong> 11 kluster;</strong><strong></strong></li><li>Jumlah kluster yang telah tamat :<strong>1,284 kluster </strong>(termasuk<strong> 10 kluster </strong>yang tamat pada hari ini iaitu<strong> Kluster Lorong Mulia, Kluster </strong><strong>Jalan </strong><strong>Alamanda, Kluster Jalan Padang, Kluster Taman Brick, Kluster Jalan Kemajuan, Kluster Jalan Suasana, Kluster Wakaf Chagak, Kluster Jalan Teluk Kumbar, Kluster Kampung Batu Lapan Lekir, dan Kluster Sungai Mupong);</strong><strong></strong></li><li>Jumlah kluster aktif : <strong>396 kluster;</strong></li><li>Jumlah kluster dengan pertambahan kes baharu pada hari ini :<strong> 85 kluster</strong>; dan</li><li>Kluster-kluster dengan pertambahan kes baharu tertinggi pada hari ini adalah<strong> Kluster Saujana (153 kes), Kluster Sungai Duan  (102 kes), dan Kluster Sungai Ranan (33 kes).</strong></li></ol>
<p><strong><u>KLUSTER BAHARU</u></strong></p>
<p>KKM juga ingin memaklumkan terdapat <strong>11 kluster baharu</strong> yang telah dikenal pasti pada hari ini yang melibatkan lima (5) kluster komuniti, empat (4) kluster sektor pendidikan termasuk dua (2) kluster institusi pendidikan KPM, serta dua (2) kluster tempat kerja.</p>
<p>Perincian kluster-kluster baharu adalah seperti di <strong>Lampiran 4 </strong>yang disertakan bersama kenyataan media ini.<strong><u></u></strong></p>
<figure class="wp-block-table"><table><tbody><tr><td><strong>No.</strong></td><td><strong>Nama Kluster</strong></td><td><strong>Negeri</strong></td><td><strong>Kategori Kluster</strong></td></tr><tr><td>1</td><td>Sungai Tengah</td><td>Sarawak</td><td>Komuniti</td></tr><tr><td>2</td><td>Sungai Sebemban</td><td>Sarawak</td><td>Komuniti</td></tr><tr><td>3</td><td>Sebujok</td><td>Sarawak</td><td>Komuniti</td></tr><tr><td>4</td><td>Jalan Sri Putri 12</td><td>Johor</td><td>Komuniti</td></tr><tr><td>5</td><td>Jalan Emas</td><td>Melaka</td><td>Komuniti</td></tr><tr><td>6</td><td>Sains Bakam</td><td>Sarawak</td><td>Institusi Pendidikan KPM</td></tr><tr><td>7</td><td>Kiara Jaya</td><td>Kedah</td><td>Institusi Pendidikan KPM</td></tr><tr><td>8</td><td>Jalan Junjong</td><td>Kedah</td><td>Pendidikan Tinggi</td></tr><tr><td>9</td><td>Limau Karangan</td><td>Kedah</td><td>Pendidikan Lain</td></tr><tr><td>10</td><td>Kasawari Sembilan</td><td>Selangor</td><td>Tempat Kerja</td></tr><tr><td>11</td><td>Persiaran Raja</td><td>Selangor</td><td>Tempat Kerja</td></tr></tbody></table></figure>
<p><strong><u>SITUASI DAN MAKLUMAT TERKINI MENGENAI MUTASI “PROTEIN SPIKE” COVID-19 DI MALAYSIA</u></strong></p>
<p>Susulan daripada penemuan 21 kes varian South African B.1.351 yang telah dilaporkan KKM dari bulan Januari sehingga Mac 2021, survelan genomik COVID-19 terus dijalankan dan telah melibatkan lebih banyak sampel dari kebanyakan negeri di seluruh negara.</p>
<p>Terkini, melalui survelan genomik yang dijalankan ke atas 59 sampel COVID-19 dari 24 April 2021 sehingga 2 Mei 2021, Institut Penyelidikan Perubatan (IMR) telah mengenalpasti dan mengesahkan <strong>30 lagi kes <em>Variant of Concern</em> (VOC) dan satu (1) kes <em>Variant of Interest</em> (VOI).</strong> Ini merangkumi;</p>
<ul><li><strong>27 kes baharu </strong>tempatanCOVID-19 yang dijangkiti varian South African B.1.351; </li><li><strong>Tiga (3) kes baharu </strong>tempatan COVID-19 yang dijangkiti varian UK B.1.1.7; dan</li><li><strong>Satu (1) kes import baharu</strong> yang dijangkiti varian Indian B.1.617.1.</li></ul>
<p><strong>Pengesanan <em>Variant of Interest </em>(VOI)</strong></p>
<p><strong>i.      Variant Indian B.1.617.1</strong></p>
<p>Malaysia merekodkan <strong>kes pertama kemasukan varian COVID-19 dari India, dengan mutasi berganda iaitu B.1.617.1</strong>. Kes ini melibatkan dan mempunyai sejarah perjalanan ke Mumbai, India. Beliau telah <strong>masuk ke Malaysia menggunakan pas pekerjaan pada 10 April 2021 dan dikesan positif COVID-19 di Pintu Masuk Antarabangsa (PMA) pada hari yang sama</strong>. Kes dikenalpasti dijangkiti varian Indian B.1.617.1 hasil analisis jujukan genom penuh (WGS). Kes telah diasingkan dan sedang menerima rawatan.</p>
<p>Malaysia telah mengadakan <strong>sekatan kemasukan pengembara bukan warganegara dari India</strong>, dan melanjutkan tempoh kuarantin 14 hari kepada pengembara warganegara dari India <strong>sejak 28 April 2021</strong> berikutan penularan varian B.1.617.1 yang semakin membimbangkan.</p>
<p><strong>Pengesanan <em>Variant of Concern </em>(VOC)</strong></p>
<p><strong>i.     Varian South African B.1.351</strong></p>
<p>Sehingga 2 Mei 2021, varian South African B.1.351 untuk pertama kalinya mula dikesan di Perak dan Kelantan melibatkan  dua (2) kluster. Selain daripada itu, terdapat tujuh (7) kes lain dikesan di Selangor. Ini menjadikan jumlah keseluruhan kes tempatan COVID-19 varian South African B.1.351 adalah sebanyak <strong>48 kes.</strong></p>
<p>Jadual 1: Ringkasan kes-kes COVID-19 dengan Varian South African B.1.351</p>
<figure class="wp-block-table"><table><tbody><tr><td> </td><td><strong>KES COVID-19</strong></td><td><strong>SARINGAN</strong></td><td><strong>VARIAN SOUTH AFRICAN B.1.351</strong></td></tr><tr><td>Kluster Jalan Lima</td><td>57</td><td>447</td><td>4</td></tr><tr><td>Kluster Jalan Kebun Baru</td><td>1,116</td><td>1,585</td><td>9</td></tr><tr><td>Kluster Teknologi Emas</td><td>259</td><td>326</td><td>3</td></tr><tr><td>Kluster Jalan Canning Estate</td><td>251</td><td>693</td><td>10 kes baharu</td></tr><tr><td>Kluster Kampung Bunut Sarang Burung</td><td>190</td><td>332</td><td>10 kes baharu</td></tr><tr><td>Saringan Kontak Rapat</td><td>–</td><td>–</td><td>11 (7 kes baharu)</td></tr><tr><td>Punca masih dalam siasatan (Baru)</td><td>–</td><td>–</td><td>1</td></tr><tr><td><strong>Jumlah</strong></td><td><strong>48 (27 kes baharu)</strong></td></tr></tbody></table></figure>
<p><strong>ii.     Varian UK B. 1.1.7.</strong></p>
<p>Terdapat pertambahan tiga (3) kes baharu tempatan COVID-19 yang dijangkiti varian UK B.1.1.7 yang telah dikesan di Selangor dan Sabah. Ini menjadikan jumlah kes yang dijangkiti varian UK B.1.1.7 sehingga kini adalah sebanyak <strong>lapan (8) kes</strong>.</p>
<p>Jadual 2: Ringkasan kes-kes COVID-19 dengan Varian UK B.1.1.7</p>
<figure class="wp-block-table"><table><tbody><tr><td> </td><td><strong>KES COVID-19</strong></td><td><strong>SARINGAN</strong></td><td><strong>VARIAN UK</strong> <strong>B.1.1.7</strong></td></tr><tr><td>Kluster Lorong Megah Jaya</td><td>27</td><td> 104</td><td>1 kes baharu</td></tr><tr><td>Saringan kontak rapat</td><td>–</td><td>–</td><td>2 kes baharu</td></tr><tr><td>Import (UAE,Poland, United Kingdom)</td><td>–</td><td>–</td><td>5</td></tr><tr><td><strong>Jumlah</strong></td><td><strong>8 (3 kes baharu)</strong></td></tr></tbody></table></figure>
<p>KKM melalui Institut Penyelidikan Perubatan (IMR) dan CPRC Kebangsaan akan sentiasa memantau perkembangan mutasi varian SARS-CoV-2 ini dan akan memaklumkan dari semasa ke semasa.<strong><u><br/></u></strong></p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai termasuk individu-individu yang telah menerima vaksin COVID-19 agar terus mematuhi saranan serta nasihat-nasihat kesihatan yang sering ditekankan iaitu;</p>
<p><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></p>
<p><strong>Amalkan 3W: (</strong>Amalkan<strong> <em>Wash, Wear</em></strong> dan <strong><em>Warn</em></strong>).</p>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong><strong></strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p>2 Mei 2021 @ 6.30 petang.<strong></strong><strong><br/></strong></p>
<p><strong>LAMPIRAN 1<a></a></strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 2 MEI 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong></td><td>1,200 (1)</td><td>134,849</td></tr><tr><td><strong>SABAH</strong><strong></strong></td><td>115</td><td>58,315</td></tr><tr><td><strong>JOHOR </strong><strong></strong></td><td>213</td><td>45,900</td></tr><tr><td><strong>WP KUALA LUMPUR</strong></td><td>198 (2)</td><td>44,169</td></tr><tr><td><strong>SARAWAK </strong><strong></strong></td><td>587</td><td>31,691</td></tr><tr><td><strong>PULAU PINANG</strong></td><td>145</td><td>20,084</td></tr><tr><td><strong>NEGERI SEMBILAN</strong></td><td>73</td><td>18,912</td></tr><tr><td><strong>PERAK</strong></td><td>77</td><td>14,890</td></tr><tr><td><strong>KELANTAN   </strong><strong></strong></td><td>400</td><td>14,674</td></tr><tr><td><strong>KEDAH</strong></td><td>101</td><td>10,136</td></tr><tr><td><strong>MELAKA</strong></td><td>61</td><td>7,489</td></tr><tr><td><strong>PAHANG </strong><strong></strong></td><td>45</td><td>5,270</td></tr><tr><td><strong>TERENGGANU</strong></td><td>184</td><td>4,419</td></tr><tr><td><strong>WP LABUAN</strong></td><td>7 (7)</td><td>2,463</td></tr><tr><td><strong>WP PUTRAJAYA</strong></td><td>8</td><td>1,383</td></tr><tr><td><strong>PERLIS</strong></td><td>4</td><td>368</td></tr><tr><td><strong>JUMLAH KESELURUHAN</strong></td><td><strong>3,418 (10)</strong><strong></strong></td><td><strong>415,012</strong><strong></strong></td></tr></tbody></table></figure>
<p>*(   ) adalah merujuk kepada kes-kes import<strong><br/></strong></p>
<p><strong>LAMPIRAN 2</strong></p>
<p><strong>Perincian 3,418 kes positif COVID-19 baharu yang</strong> <strong>dilaporkan di Mal</strong><strong>aysia pada 2 Mei 2021 adalah seperti berikut: </strong></p>
<ul><li><strong><u>Selangor</u></strong><strong>: 1,200 kes</strong><strong></strong><ul><li>65 kes daripada kluster-kluster, termasuk lapan (8) kes daripada kluster-kluster baharu iaitu<strong> Kluster Kasawari Sembilan dan Kluster Persiaran Raja;</strong><strong></strong></li></ul><ul><li>843 kes daripada saringan kontak rapat kes positif COVID-19; <strong></strong></li></ul><ul><li>Satu (1) kes import dari luar negara; dan <strong><u></u></strong></li></ul><ul><li>291 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Sarawak</u></strong><strong>: 587 kes</strong><strong></strong><ul><li>213 kes daripada kluster-kluster, termasuk 35 kes daripada kluster-kluster baharu iaitu<strong> Kluster Sains Bakam</strong><strong>, Kluster Sungai Tengah, Kluster Sungai Sebemban, </strong><strong>dan Kluster Sebujok;</strong><strong></strong></li></ul><ul><li>315 kes daripada saringan kontak rapat kes positif COVID-19; dan</li></ul><ul><li>59 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Kelantan</u></strong><strong>: 400 kes </strong><strong></strong><ul><li>36 kes daripada kluster-kluster sedia ada;<strong></strong></li></ul><ul><li>299 kes daripada saringan kontak rapat kes positif COVID-19; dan</li></ul><ul><li>65 kes daripada lain-lain saringan COVID-19.</li></ul></li></ul>
<ul><li><strong><u>Johor:</u></strong><strong> 213 kes</strong>  <strong></strong><ul><li>72 kes daripada kluster-kluster, termasuk 12 kes daripada kluster baharu iaitu<strong> Kluster Jalan Sri Putri 12;</strong></li></ul><ul><li>80 kes daripada saringan kontak rapat kes positif COVID-19; dan</li></ul><ul><li>61 kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Kuala Lumpur</u></strong><strong>: 198 kes</strong>  <strong></strong><ul><li>Lima (5) kes daripada kluster-kluster sedia ada;</li></ul><ul><li>122 kes daripada saringan kontak rapat kes positif COVID-19;</li></ul><ul><li>Dua (2) kes import dari luar negara; dan<strong><u></u></strong></li></ul><ul><li>69 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Terengganu</u></strong><strong>: 184 kes </strong><strong></strong><ul><li>176 kes daripada kluster-kluster sedia ada;<strong></strong></li></ul><ul><li>Tujuh (7) kes daripada saringan kontak rapat kes positif COVID-19; dan<strong></strong></li></ul><ul><li>Satu (1)  kes daripada lain-lain saringan COVID-19.</li></ul></li></ul>
<ul><li><strong><u>Pu</u></strong><strong><u>lau Pinang</u></strong><strong>: 145 kes</strong> <ul><li>18 kes daripada kluster-kluster sedia ada;</li></ul><ul><li>59 kes daripada saringan kontak rapat kes positif COVID-19; dan</li></ul><ul><li>68 kes daripada lain-lain saringan COVID-19.</li></ul></li></ul>
<ul><li><strong><u>Sabah</u></strong><strong>: 115 kes </strong><strong></strong><ul><li>50 kes daripada kluster-kluster sedia ada;</li></ul><ul><li>50 kes daripada saringan kontak rapat kes positif COVID-19; dan</li></ul><ul><li>15 kes daripada lain-lain saringan COVID-19.</li></ul></li></ul>
<ul><li><strong><u>Kedah</u></strong><strong>: 101 kes</strong><strong><u></u></strong><ul><li>58 kes daripada kluster-kluster, termasuk 26  kes daripada kluster-kluster baharu iaitu <strong>Kluster Jalan Junjong, Kluster Kiara Jaya, dan Kluster Limau Karangan</strong>;<strong></strong></li></ul><ul><li>29 kes daripada saringan kontak rapat kes positif COVID-19; dan</li></ul><ul><li>14 kes daripada lain-lain saringan COVID-19.</li></ul></li></ul>
<ul><li><strong><u>Perak</u></strong><strong>: 77 kes</strong><strong></strong><ul><li>22 kes daripada kluster-kluster sedia ada;<strong></strong></li></ul><ul><li>36 kes daripada saringan kontak rapat kes positif<strong></strong></li></ul></li></ul>
<p>COVID-19; dan<strong></strong></p>
<ul><li>19 kes daripada lain-lain saringan COVID-19.</li><li><strong><u>Negeri Sembilan</u></strong><strong>: 73 kes</strong><strong></strong><ul><li>15 kes daripada kluster-kluster sedia ada;</li></ul><ul><li>39 kes daripada saringan kontak rapat kes positif COVID-19; dan</li></ul><ul><li>19 kes daripada lain-lain saringan COVID-19.</li></ul></li></ul>
<ul><li><strong><u>Melaka</u></strong><strong>: 61 kes</strong><ul><li>27 kes daripada kluster-kluster, termasuk satu (1) kes daripada kluster baharu iaitu <strong>Kluster Jalan Emas</strong>;<strong></strong></li></ul><ul><li>20 kes daripada saringan kontak rapat kes positif COVID-19; dan</li></ul><ul><li>14 daripada lain-lain saringan COVID-19.</li></ul></li></ul>
<ul><li><strong><u>Pahang</u></strong><strong>: 43 kes </strong><strong></strong><ul><li>Tiga (3) kes daripada kluster-kluster sedia ada;</li></ul><ul><li>25 kes daripada saringan kontak rapat kes positif COVID-19; dan</li></ul><ul><li>17 kes daripada lain-lain saringan COVID-19.</li></ul></li></ul>
<ul><li><strong><u>Wilayah Pers</u></strong><strong><u>ekutuan Putrajaya</u></strong><strong>: Lapan (8) kes </strong><strong></strong><ul><li>Enam (6) kes daripada saringan kontak rapat kes positif COVID-19; dan<strong></strong></li></ul><ul><li>Dua (2)  kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Labuan</u></strong><strong>: Tujuh (7) kes </strong>import dari luar negara.</li></ul>
<ul><li><strong><u>Perlis</u></strong><strong>: </strong><strong>Empat</strong><strong> (</strong><strong>4</strong><strong>) kes </strong>daripada kluster-kluster sedia ada;</li></ul>
<p></p>
<p><strong>LAMPIRAN 3</strong></p>
<p><strong>Ringkasan 12 kes kematian pada 2 Mei 2021 adalah seperti berikut:</strong></p>
<figure class="wp-block-table"><table><tbody><tr><td><strong>No. Kematian</strong></td><td><strong>Negeri</strong></td><td><strong>Jantina</strong></td><td><strong>Umur (Tahun)</strong></td><td><strong>Hospital</strong></td><td><strong>Latar Belakang</strong></td></tr><tr><td>1522</td><td>Perak</td><td>Lelaki (WN)</td><td>63</td><td>Hospital Seri Manjung</td><td>Penyakit kencing manis, darah tinggi, dan dislipidemia</td></tr><tr><td>1523</td><td>Kelantan</td><td>Perempuan (WN)</td><td>67</td><td>Hospital Tanah Merah</td><td>Penyakit kencing manis, darah tinggi, jantung, buah pinggang kronik, dan dislipidemia</td></tr><tr><td>1524</td><td>Negeri Sembilan</td><td>Lelaki (WN)</td><td>56</td><td>Hospital Segamat</td><td>Penyakit kencing manis, darah tinggi, dan dislipidemia</td></tr><tr><td>1525</td><td>Johor</td><td>Lelaki (WN)</td><td>66</td><td>Hospital Sultan Ismail, Johor Bahru</td><td>Penyakit kencing manis dan darah tinggi</td></tr><tr><td>1526</td><td>Negeri Sembilan</td><td>Lelaki (WN)</td><td>64</td><td>Hospital Tuanku Jaafar, Seremban</td><td>Penyakit darah tinggi, strok, dan <em>Parkinsonism</em></td></tr><tr><td>1527</td><td>Kelantan</td><td>Perempuan (WN)</td><td>81</td><td>Hospital Tanah Merah</td><td>Penyakit kencing manis, darah tinggi, dan tuberkulosis</td></tr><tr><td>1528</td><td>Sarawak</td><td>Perempuan (WN)</td><td>83</td><td>Jenazah dibawa ke Hospital Mukah</td><td>Penyakit kencing manis dan darah tinggi</td></tr><tr><td>1529</td><td>Kelantan</td><td>Perempuan (WN)</td><td>83</td><td>Jenazah dibawa ke Hospital Pasir Mas</td><td>Penyakit kencing manis, darah tinggi, dan dislipidemia</td></tr><tr><td>1530</td><td>Selangor</td><td>Lelaki (WN)</td><td>61</td><td>Hospital Kajang</td><td>Penyakit kencing manis, darah tinggi, dan obesiti</td></tr><tr><td>1531</td><td>Johor</td><td>Lelaki (WN)</td><td>73</td><td>Hospital Sultanah Aminah, Johor Bahru</td><td>Penyakit kencing manis dan darah tinggi</td></tr><tr><td>1532</td><td>WP Kuala Lumpur</td><td>Lelaki (WN)</td><td>86</td><td>Hospital Canselor Tuanku Muhriz, Cheras</td><td>Penyakit kencing manis, darah tinggi, dan strok</td></tr><tr><td>1533</td><td>Sarawak</td><td>Perempuan (WN)</td><td>89</td><td>Hospital Sibu</td><td>Penyakit kencing manis, darah tinggi <em>rheumatoid arthritis</em>, dan jantung</td></tr></tbody></table></figure>
<p>*WN merujuk kepada warganegara<strong></strong><strong><br/></strong></p>
<p><strong>LAMPIRAN 4</strong></p>
<p><strong>Perincian 11 kluster baharu yang telah dikenal pasti pada hari ini iaitu:</strong></p>
<ul type="1"><li><strong><u>KLUSTER SUNGAI TENGAH</u></strong></li></ul>
<p>Kluster komuniti ini melibatkan daerah Bau dan Kuching di Sarawak. Kes indeks bagi kluster ini (iaitu kes ke-392011) dilaporkan positif COVID-19 pada 25 April 2021 hasil saringan individu bergejala. Kluster ini melibatkan sebuah majlis sosial yang berlangsung di Kampung Sagah, Sungai Tengah, Bau. Sehingga 2 Mei 2021, sejumlah 175 individu telah disaring, di mana<strong> 23 </strong><strong>kes </strong>dikesan positif COVID-19 dalam kluster ini.</p>
<ul><li><strong><u>KLUSTER SUNGAI SEBEMBAN</u></strong><strong><u></u></strong></li></ul>
<p>Kluster komuniti ini melibatkan daerah Bintulu di Sarawak. Kes indeks bagi kluster ini (iaitu kes ke-394468) dilaporkan positif COVID-19 pada 26 April 2021 hasil saringan pra rawatan. Nama kluster ini merujuk kepada lokaliti di mana penularan kes-kes dilaporkan berlaku iaitu di Sungai Sebemban, Bintulu. Sehingga 2 Mei 2021, sejumlah 59 individu telah disaring, di mana<strong> 21 </strong><strong>kes </strong>dikesan positif COVID-19 dalam kluster ini.</p>
<ul><li><strong><u>KLUSTER SEBUJOK</u></strong><strong><u></u></strong></li></ul>
<p>Kluster komuniti ini melibatkan daerah Sri Aman dan Betong  di Sarawak. Kes indeks bagi kluster ini (iaitu kes ke-389327) dilaporkan positif COVID-19 pada 20 April 2021 hasil saringan individu bergejala. Nama kluster ini merujuk kepada lokaliti di mana penularan kes – kes dilaporkan berlaku iaitu di Sebujok, Sri Aman. Sehingga 2 Mei 2021, sejumlah 163 individu telah disaring, di mana<strong> 15 </strong><strong>kes </strong>dikesan positif COVID-19 dalam kluster ini.</p>
<ul><li><strong><u>KLUSTER JALAN SRI PUTRI 12</u></strong><strong><u></u></strong></li></ul>
<p>Kluster komuniti ini melibatkan daerah Kulai di Johor. Kes indeks bagi kluster ini (iaitu kes ke-402990) dilaporkan positif COVID-19 pada 29 April 2021 hasil saringan individu bergejala. Nama kluster ini merujuk kepada lokaliti kediaman kes indeks yang terletak di Jalan Sri Putri 12, Taman Putri, Kulai. Sehingga 2 Mei 2021, sejumlah 27 individu telah disaring, di mana<strong> 13 </strong><strong>kes </strong>dikesan positif COVID-19 dalam kluster ini.</p>
<ul><li><strong><u>KLUSTER JALAN EMAS</u></strong><strong><u></u></strong></li></ul>
<p>Kluster komuniti ini melibatkan daerah Melaka Tengah di Melaka. Kes indeks bagi kluster ini (iaitu kes ke-359045) dilaporkan positif COVID-19 pada 10 April 2021 hasil saringan individu bergejala. Nama kluster merujuk kepada lokaliti kediaman kes indeks yang terletak di Jalan Emas 9, Taman Kerjasama, Melaka Tengah. Sehingga 2 Mei 2021, sejumlah 115 individu telah disaring, di mana<strong> 10 </strong><strong>kes </strong>dikesan positif COVID-19 dalam kluster ini.</p>
<ul><li><strong><u>KLUSTER SAINS BAKAM</u></strong><strong><u></u></strong></li></ul>
<p>Kluster institusi pendidikan KPM ini melibatkan daerah Miri di Sarawak. Kes indeks bagi kluster ini (iaitu kes ke-378768) dilaporkan positif COVID-19 pada 20 April 2021 hasil saringan individu bergejala. Kluster ini melibatkan pelajar-pelajar sebuah sekolah yang terletak di Jalan Bakam, Miri. Sehingga 2 Mei 2021, sejumlah 464 individu telah disaring, di mana<strong> 19 </strong><strong>kes </strong>dikesan positif COVID-19 dalam kluster ini.</p>
<ul><li><strong><u>KLUSTER KIARA JAYA</u></strong><strong><u></u></strong></li></ul>
<p>Kluster institusi pendidikan KPM ini melibatkan daerah Kuala Muda di Kedah dan Titiwangsa di Wilayah Persekutuan Kuala Kumpur. Kes indeks bagi kluster ini (iaitu kes ke-394128) dilaporkan positif COVID-19 pada 26 April 2021 hasil saringan individu bergejala. Kluster ini melibatkan kakitangan sebuah sekolah yang terletak di Taman Ria Jaya, Sungai Petani, Kuala Muda. Sehingga 2 Mei 2021, sejumlah 67 individu telah disaring, di mana<strong>24</strong><strong> </strong><strong>kes </strong>dikesan positif COVID-19 dalam kluster ini.</p>
<ul><li><strong><u>KLUSTER JALAN JUNJONG</u></strong><strong><u></u></strong></li></ul>
<p>Kluster pendidikan ini melibatkan daerah Kulim di Kedah. Kes indeks bagi kluster ini (iaitu kes ke-411445) dilaporkan positif COVID-19 pada 1 Mei 2021 hasil saringan individu bergejala. Kluster ini melibatkan kakitangan sebuah pusat pendidikan yang terletak di Jalan Junjong, Kulim. Sehingga 2 Mei 2021, sejumlah 72 individu telah disaring, di mana<strong> 16 </strong><strong>kes </strong>dikesan positif COVID-19 dalam kluster ini.</p>
<ul><li><strong><u>KLUSTER LIMAU KARANGAN</u></strong><strong><u></u></strong></li></ul>
<p>Kluster pendidikan ini melibatkan daerah Kulim di Kedah. Kes indeks bagi kluster ini (iaitu kes ke-404746) dilaporkan positif COVID-19 pada 29 April 2021 hasil saringan individu bergejala. Kluster ini melibatkan kakitangan dan pelajar-pelajar  sebuah pusat pendidikan yang terletak di Padang Limau, Karangan, Kulim. Sehingga 2 Mei 2021, sejumlah 14 individu telah disaring, di mana<strong> tujuh (7) </strong><strong>kes </strong>dikesan positif COVID-19 dalam kluster ini.</p>
<ul type="1"><li><strong><u>KLUSTER KASAWARI SEMBILAN</u></strong></li></ul>
<p>Kluster tempat kerja ini melibatkan daerah Kuala Langat di Selangor. Kes-kes dalam kluster ini dilaporkan positif COVID-19 bermula pada 1 Mei 2021 hasil saringan bersasar pekerja-pekerja sebuah kilang yang terletak di Jalan Kasawari, Batu 9 <em>off </em>Jalan Kampung Kebun Baru, Kuala Langat. Sehingga 2 Mei 2021, sejumlah 232 individu telah disaring, di mana<strong> 37 </strong><strong>kes </strong>dikesan positif COVID-19 dalam kluster ini.</p>
<ul type="1"><li><strong><u>KLUSTER PERSIARAN RAJA</u></strong></li></ul>
<p>Kluster tempat kerja ini melibatkan daerah Klang di Selangor. Kes-kes dalam kluster ini dilaporkan positif COVID-19 bermula pada 29 April 2021 hasil saringan bersasar kakitangan sebuah syarikat perkhidmatan yang terletak di Persiaran Raja Muda Musa, Pelabuhan Klang. Sehingga 2 Mei 2021, sejumlah 27 individu telah disaring, di mana<strong> 13 </strong><strong>kes </strong>dikesan positif COVID-19 dalam kluster ini.</p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/05/01/kenyataan-akhbar-kpk-1-mei-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 1 Mei 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/05/03/kenyataan-akhbar-kpk-3-mei-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 3 Mei 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>