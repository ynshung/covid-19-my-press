<div class="main-content">
<article class="post-18057 post type-post status-publish format-standard has-post-thumbnail hentry category-crisis-disaster category-press tag-covid-19 layout-horizontal-right" id="post-18057">
<a class="post-lead-category" href="https://kpkesihatan.com/category/crisis-disaster/">Crisis &amp; Disaster</a>
<h1 class="title">Kenyataan Akhbar KPK 16 Mei 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/05/16/kenyataan-akhbar-kpk-16-mei-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="5:51 pm"><time class="entry-date" datetime="2021-05-16T17:51:57+08:00">May 16, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>16 MEI 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 16 Mei 2021 (jam 12:00 tengah hari);</p>
<ul><li>Kes sembuh : <strong>3,990 kes </strong>(426,319 kes kumulatif, 90.7%);</li><li>Kes baharu :<strong> 3,780 kes</strong> (470,110 kes kumulatif);</li><li>Kes import : <strong>2 kes </strong>(2 warganegara);<strong></strong></li><li>Kes tempatan : <strong>3,778 </strong><strong>kes </strong>[3,441 warganegara (91.1%); 337 bukan warganegara (8.9%)];</li><li>Kes aktif :<strong> 41,889 kes</strong>;</li><li>Kes yang memerlukan rawatan di Unit Rawatan Rapi (ICU) :<strong>520</strong><strong> kes</strong>;</li><li>Kes memerlukan bantuan pernafasan : <strong>2</strong><strong>72</strong><strong> kes</strong>;</li><li>Kes kematian :<strong> 36 kes </strong>(1,902 kes kumulatif, 0.40%; 35 warganegara, 1 bukan warganegara);</li><li>Jumlah kluster : <strong>1,887</strong><strong> </strong><strong>kluster</strong>;</li><li>Jumlah kluster baharu :<strong> 11 kluster</strong>;</li><li>Jumlah kluster yang telah tamat :<strong>1,417 kluster</strong>; dan</li><li>Jumlah kluster aktif : <strong>470 kluster</strong>.<strong></strong></li></ul>
<p>Terdapat <strong>36 kes </strong><strong>kematian</strong> pada hari ini yang melibatkan <strong>lapan (8) kes</strong> di Selangor,<strong> enam (6) kes </strong>di Pulau Pinang,masing-masing<strong> lima (5) kes </strong>di Sarawak dan Kedah, <strong>empat (4) kes</strong> di WP Kuala Lumpur, <strong>tiga (3) kes</strong> di Perak, masing-masing <strong>dua (2) kes</strong> di Negeri Sembilan dan Terengganu serta <strong>satu (1) kes</strong> di Pahang.</p>
<p>Perincian jumlah kes mengikut negeri, kes-kes kematian dan kluster-kluster baharu adalah seperti di <strong>Lampiran 1</strong><strong>, 2, 3 dan 4</strong><strong> </strong>yang disertakan bersama kenyataan media ini.</p>
<p><strong><u>SALAH FAHAM MENGENAI PENGGUNAAN </u></strong><strong><u>PRODUK </u></strong><strong><em><u>IVERMECTIN</u></em></strong><strong><u> SEBAGAI RAWATAN DAN PENCEGAHAN COVID-19 DI MALAYSIA</u></strong><strong></strong></p>
<p>KKM mengambil maklum terdapat pandangan berkenaan penggunaan produk <em>Ivermectin</em> sebagai rawatan dan pencegahan COVID-19. KKM ingin menasihatkan orang ramai supaya <strong>tidak mengambil</strong><strong> </strong><strong><em>Ivermectin</em></strong> untuk tujuan tersebut berikutan <strong>tiada data klinikal bagi membuktikan keberkesanan</strong> penggunaannya dalam rawatan dan pencegahan COVID-19. Bahagian Regulatori Farmasi Negara (NPRA) memaklumkan bahawa setakat ini tiada produk dengan bahan aktif <em>Ivermectin</em> berdaftar dengan Pihak Berkuasa Kawalan Dadah (PBKD) untuk kegunaan manusia.</p>
<p>Untuk makluman, <em>Food Drug Administration</em> (FDA) belum pernah meluluskan indikasi <em>Ivermectin</em> bagi tujuan rawatan ataupun sebagai pencegahan COVID-19. Perkara ini telah dijelaskan oleh FDA dalam artikel yang bertajuk ‘<em>Why You Should Not Use Ivermectin to Treat or Prevent COVID-19</em>’ bertarikh 3 Mei 2021. Selain itu, <em>European Medicines Agency</em> (EMA) juga mengambil pendekatan yang sama iaitu belum mencadangkan penggunaan <em>Ivermectin</em> sebagai rawatan COVID-19 susulan tiada data klinikal yang mencukupi bagi membuktikan keberkesanan produk tersebut dalam merawat atau mencegah COVID-19 sebagaimana kandungan artikel yang bertajuk ‘<em>EMA Advises Against Use of Ivermectin for the Prevention or Treatment </em><em>o</em><em>f COVID-19 Outside Randomised Clinical Trials</em>’ pada 22 Mac 2021.</p>
<p>Setakat ini, <em>World Heatlh Organization</em> (WHO) hanya membenarkan<em> Ivermectin </em>sebagai rawatan COVID-19 dalam <strong>kajian/percubaan klinikal</strong> sahaja berdasarkan penjelasan dalam artikel yang bertajuk ‘<em>WHO Advises That Ivermectin Only Be Used to Treat COVID-19 Within Clinical Trials</em>’ pada 31 Mac 2021. Oleh itu, memandangkan penularan wabak COVID-19 semakin meningkat di Malaysia, KKM tiada halangan untuk penggunaan produk tidak berdaftar <em>Ivermectin</em> bagi tujuan <strong>percubaan klinikal</strong> sahaja di Malaysia.</p>
<p>KKM sentiasa mengutamakan keselamatan dan kesejahteraan rakyat Malaysia dalam mengharungi pandemik COVID-19 dengan memberikan perhatian penuh kepada rawatan dan pencegahan COVID-19 yang diluluskan untuk kegunaan rakyat di negara ini. Pematuhan kepada <em>Standard Operating Procedure</em> (SOP) adalah langkah yang paling efektif pada masa ini untuk mengawal penularan wabak COVID-19 di Malaysia.</p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai termasuk individu-individu yang telah menerima vaksin COVID-19 agar terus mematuhi saranan serta nasihat-nasihat kesihatan yang sering ditekankan iaitu;</p>
<p><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></p>
<p><strong>Amalkan 3W: (</strong>Amalkan<strong> <em>Wash, Wear</em></strong> dan <strong><em>Warn</em></strong>).</p>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.<strong></strong></p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong></p>
<p>16 Mei 2021 @ 5.30 petang.<strong><br/></strong></p>
<p><strong>LAMPIRAN 1<a></a></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 16 MEI 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong></td><td>1,275</td><td>153,663</td></tr><tr><td><strong>SABAH</strong></td><td>87</td><td>59,349</td></tr><tr><td><strong>JOHOR </strong><strong></strong></td><td>224</td><td>50,419</td></tr><tr><td><strong>WP KUALA LUMPUR</strong></td><td>342 (1)</td><td>49,808</td></tr><tr><td><strong>SARAWAK </strong><strong></strong></td><td>405 (1)</td><td>38,383</td></tr><tr><td><strong>PULAU PINANG</strong></td><td>187</td><td>23,778</td></tr><tr><td><strong>NEGERI SEMBILAN</strong></td><td>70</td><td>20,632</td></tr><tr><td><strong>KELANTAN  </strong></td><td>357</td><td>19,224</td></tr><tr><td><strong>PERAK</strong></td><td>115</td><td>16,781</td></tr><tr><td><strong>KEDAH</strong></td><td>363</td><td>12,845</td></tr><tr><td><strong>MELAKA</strong></td><td>122</td><td>8,671</td></tr><tr><td><strong>PAHANG</strong></td><td>159</td><td>6,523</td></tr><tr><td><strong>TERENGGANU</strong></td><td>58</td><td>5,584</td></tr><tr><td><strong>WP LABUAN</strong></td><td>7</td><td>2,517</td></tr><tr><td><strong>WP PUTRAJAYA</strong></td><td>7</td><td>1,542</td></tr><tr><td><strong>PERLIS</strong></td><td>2</td><td>391</td></tr><tr><td><strong>JUMLAH KESELURUHAN</strong></td><td><strong>3,780 (2)</strong></td><td><strong>470,110</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LA</strong><strong>MPIRAN </strong><strong>2</strong></p>
<p><strong>Ringkasan 36 kes kematian pada 16 Mei 2021 adalah seperti berikut:</strong></p>
<figure class="wp-block-table"><table><thead><tr><td><strong>No. Kematian</strong></td><td><strong>Negeri</strong></td><td><strong>Jantina</strong> <strong>(Warganegara)</strong></td><td><strong>Umur (Tahun)</strong></td><td><strong>Hospital</strong></td><td><strong>Latar Belakang</strong></td></tr></thead><tbody><tr><td>1867</td><td>Selangor</td><td>Lelaki (WN)</td><td>56</td><td>Hospital Sungai Buloh </td><td>Penyakit kencing manis dan darah tinggi.</td></tr><tr><td>1868</td><td>Selangor</td><td>Lelaki (WN)</td><td>69</td><td>Hospital Sungai Buloh </td><td>Penyakit kencing manis, darah tinggi, jantung, buah pinggang kronik, dan dislipidemia</td></tr><tr><td>1869</td><td>Sarawak</td><td>Lelaki (WN)</td><td>79</td><td>Hospital Bintulu</td><td>Penyakit kencing manis, darah tinggi, jantung, paru-paru kronik, dan barah pundi kencing</td></tr><tr><td>1870</td><td>WP Kuala Lumpur</td><td>Lelaki (WN)</td><td>66</td><td>Hospital Sungai Buloh </td><td>Penyakit kencing manis, darah tinggi, dan jantung</td></tr><tr><td>1871</td><td>Sarawak</td><td>Lelaki (WN)</td><td>66</td><td>Hospital Bintulu</td><td>Penyakit kencing manis, darah tinggi, dan dislipidemia</td></tr><tr><td>1872</td><td>Pulau Pinang</td><td>Perempuan (WN)</td><td>51</td><td>Hospital Pulau Pinang</td><td>Penyakit kencing manis, darah tinggi, obesiti, dan <em>pulmonary hypertension</em></td></tr><tr><td>1873</td><td>Perak</td><td>Lelaki (WN)</td><td>79</td><td>Hospital Taiping</td><td>Penyakit darah tinggi dan dislipidemia</td></tr><tr><td>1874</td><td>Sarawak</td><td>Perempuan (WN)</td><td>30</td><td>Hospital Bintulu</td><td>Obesiti</td></tr><tr><td>1875</td><td>Pulau Pinang</td><td>Lelaki (WN)</td><td>57</td><td>Hospital Pulau Pinang</td><td>Penyakit darah tinggi dan obesiti</td></tr><tr><td>1876</td><td>Perak</td><td>Perempuan (WN)</td><td>68</td><td>Hospital Raja Permaisuri Bainun, Ipoh</td><td>Penyakit kencing manis, darah tinggi, jantung,dan  buah pinggang kronik</td></tr><tr><td>1877</td><td>Kedah</td><td>Lelaki (WN)</td><td>74</td><td>Hospital Sultanah  Bahiyah, Alor Setar </td><td>Penyakit darah tinggi dan strok</td></tr><tr><td>1878</td><td>Kedah</td><td>Perempuan (WN)</td><td>86</td><td>Hospital Sultanah  Bahiyah, Alor Setar </td><td>Penyakit kencing manis, darah tinggi, dan dislipidemia</td></tr><tr><td>1879</td><td>Perak</td><td>Perempuan (WN)</td><td>83</td><td>Hospital Raja Permaisuri Bainun, Ipoh</td><td>Penyakit kencing manis, darah tinggi, dan <em>dementia</em></td></tr><tr><td>1880</td><td>Terengganu</td><td>Perempuan (WN)</td><td>55</td><td>Jenazah di bawa ke Hospital Besut</td><td>Penyakit darah tinggi</td></tr><tr><td>1881</td><td>Selangor</td><td>Lelaki (WN)</td><td>68</td><td>Hospital Canselor  Tuanku Muhriz, Cheras </td><td>Penyakit darah tinggi dan dislipidemia</td></tr><tr><td>1882</td><td>Sarawak</td><td>Lelaki (WN)</td><td>93</td><td>Hospital Bintulu</td><td>Penyakit darah tinggi, buah pinggang kronik, dan dislipidemia</td></tr><tr><td>1883</td><td>Pulau Pinang</td><td>Perempuan (WN)</td><td>86</td><td>Hospital Kepala Batas</td><td>Penyakit kencing manis dan darah tinggi</td></tr><tr><td>1884</td><td>Selangor</td><td>Lelaki (WN)</td><td>78</td><td>Hospital Sungai Buloh </td><td>Penyakit kencing manis dan darah tinggi</td></tr><tr><td>1885</td><td>WP Kuala Lumpur</td><td>Lelaki (WN)</td><td>73</td><td>Hospital Canselor  Tuanku Muhriz, Cheras </td><td>Penyakit kencing manis, darah tinggi, dan buah pinggang kronik</td></tr><tr><td>1886</td><td>Kedah</td><td>Lelaki (WN)</td><td>71</td><td>Hospital Sultan Abdul Halim, Sungai Petani</td><td>Penyakit kencing manis, darah tinggi, dan jantung</td></tr><tr><td>1887</td><td>Pulau Pinang</td><td>Lelaki (WN)</td><td>73</td><td>Hospital Pulau Pinang</td><td>Penyakit jantung dan paru-paru kronik</td></tr><tr><td>1888</td><td>Pulau Pinang</td><td>Lelaki (WN)</td><td>44</td><td>Hospital Tuanku Fauziah, Perlis</td><td>Penyakit darah tinggi, jantung dan buah pinggang kronik</td></tr><tr><td>1889</td><td>Selangor</td><td>Lelaki (WN)</td><td>68</td><td>Hospital Kajang</td><td>Penyakit kencing manis, darah tinggi dan dislipidemia</td></tr><tr><td>1890</td><td>Selangor</td><td>Perempuan (WN)</td><td>63</td><td>Hospital Sungai Buloh </td><td>Penyakit kencing manis</td></tr><tr><td>1891</td><td>WP Kuala Lumpur</td><td>Lelaki (WN)</td><td>70</td><td>Hospital Kuala Lumpur</td><td>Penyakit kencing manis, darah tinggi, jantung, dan buah pinggang kronik</td></tr><tr><td>1892</td><td>WP Kuala Lumpur</td><td>Lelaki (WN)</td><td>60</td><td>Hospital Sungai Buloh </td><td>Penyakit darah tinggi</td></tr><tr><td>1893</td><td>Sarawak</td><td>Perempuan (WN)</td><td>52</td><td>Hospital Bintulu</td><td>Penyakit kencing manis, darah tinggi, dan buah pinggang kronik</td></tr><tr><td>1894</td><td>Pulau Pinang</td><td>Lelaki (WN)</td><td>56</td><td>Hospital Kepala Batas</td><td>Penyakit kencing manis, darah tinggi dan dislipidemia</td></tr><tr><td>1895</td><td>Pahang</td><td>Lelaki (WN)</td><td>69</td><td>  Hospital Tengku Ampuan Afzan, Kuantan</td><td>Penyakit kencing manis, darah tinggi, dan buah pinggang kronik</td></tr><tr><td>1896</td><td>Terengganu</td><td>Lelaki (WN)</td><td>51</td><td>Hospital Sultanah Nur Zahirah, Kuala Terengganu</td><td>Penyakit kencing manis dan tibi lama</td></tr><tr><td>1897</td><td>Selangor</td><td>Lelaki (WN)</td><td>63</td><td>Hospital Shah Alam</td><td>Penyakit kencing manis, darah tinggi, jantung, buah pinggang kronik, dan strok</td></tr><tr><td>1898</td><td>Negeri Sembilan</td><td>Perempuan (WN)</td><td>62</td><td>Hospital Jempol</td><td>Penyakit kencing manis dan darah tinggi</td></tr><tr><td>1899</td><td>Negeri Sembilan</td><td>Lelaki (WN)</td><td>29</td><td>Hospital Tuanku Jaafar, Seremban</td><td>Obesiti</td></tr><tr><td>1900</td><td>Kedah</td><td>Lelaki (WN)</td><td>90</td><td>Hospital Sultanah  Bahiyah, Alor Setar </td><td>Strok</td></tr><tr><td>1901</td><td>Kedah</td><td>Lelaki (WN)</td><td>66</td><td>Hospital Sultanah  Bahiyah, Alor Setar </td><td>Penyakit kencing manis, darah tinggi, dan jantung</td></tr><tr><td>1902</td><td>Selangor</td><td>Perempuan (BWN)</td><td>47</td><td>Hospital Kuala Lumpur</td><td>Penyakit kencing manis, darah tinggi, dan buah pinggang kronik</td></tr></tbody></table></figure>
<p>*WN merujuk kepada warganegara dan BWN merujuk kepada bukan warganegara.<strong><br/></strong></p>
<p><strong>LAMPIRAN </strong><strong>3</strong></p>
<p><strong>Perincian 3,780 kes positif COVID-19 baharu yang</strong> <strong>dilaporkan di Malaysia pada 16 Mei 2021 mengikut jenis saringan adalah seperti berikut: </strong></p>
<figure class="wp-block-table"><table><tbody><tr><td><strong>NEGERI</strong></td><td><strong>JUMLAH KES</strong></td><td><strong>KLUSTER</strong></td><td><strong>KONTAK RAPAT</strong></td><td><strong>IMPORT A*</strong></td><td><strong>LAIN-LAIN</strong></td></tr><tr><td><strong>SELANGOR</strong></td><td>1,275</td><td>179</td><td>865</td><td>–</td><td>231</td></tr><tr><td><strong>JOHOR</strong></td><td>224</td><td>37</td><td>104</td><td>–</td><td>83</td></tr><tr><td><strong>SARAWAK</strong></td><td>405</td><td>66</td><td>278</td><td>1</td><td>60</td></tr><tr><td><strong>KEDAH</strong></td><td>363</td><td>60</td><td>197</td><td>–</td><td>106</td></tr><tr><td><strong>KELANTAN</strong></td><td>357</td><td>24</td><td>263</td><td>–</td><td>70</td></tr><tr><td><strong>WP KUALA LUMPUR</strong></td><td>342</td><td>47</td><td>204</td><td>1</td><td>90</td></tr><tr><td><strong>PULAU PINANG</strong></td><td>187</td><td>35</td><td>80</td><td>–</td><td>72</td></tr><tr><td><strong>PAHANG</strong></td><td>159</td><td>35</td><td>110</td><td>–</td><td>14</td></tr><tr><td><strong>MELAKA</strong></td><td>122</td><td>26</td><td>65</td><td>–</td><td>31</td></tr><tr><td><strong>PERAK</strong></td><td>115</td><td>24</td><td>71</td><td>–</td><td>20</td></tr><tr><td><strong>SABAH</strong></td><td>87</td><td>21</td><td>40</td><td>–</td><td>26</td></tr><tr><td><strong>NEGERI SEMBILAN</strong></td><td>70</td><td>4</td><td>41</td><td>–</td><td>25</td></tr><tr><td><strong>TERENGGANU</strong></td><td>58</td><td>18</td><td>26</td><td>–</td><td>14</td></tr><tr><td><strong>WP LABUAN</strong></td><td>7</td><td>7</td><td>–</td><td>–</td><td>0</td></tr><tr><td><strong>WP PUTRAJAYA</strong></td><td>7</td><td>–</td><td>1</td><td>–</td><td>6</td></tr><tr><td><strong>PERLIS</strong></td><td>2</td><td>–</td><td>2</td><td>–</td><td>–</td></tr><tr><td><strong>JUMLAH KESELURUHAN</strong></td><td><strong>3,780</strong></td><td><strong>591</strong></td><td><strong>2,347</strong></td><td><strong>2</strong></td><td><strong>840</strong></td></tr></tbody></table></figure>
<p><strong>* </strong>Import A merujuk kepada kes penularan dari luar negara</p>
<p><strong> <br/></strong><strong>LAMPIRAN </strong><strong>4</strong></p>
<p><strong>KLUSTER-KLUSTER BAHARU YANG DILAPORKAN DI MALAYSIA PADA 16 MEI 2021</strong></p>
<figure class="wp-block-table"><table><tbody><tr><td><strong>No.</strong></td><td><strong>Nama Kluster</strong></td><td><strong>Kategori Kluster</strong></td><td><strong>Negeri</strong></td><td><strong>Daerah</strong></td><td><strong>Jumlah Kes</strong></td><td><strong>Jumlah Disaring</strong></td></tr><tr><td>1</td><td>Jalan Sungai Panjang</td><td> Institusi Pendidikan KPM</td><td>Selangor</td><td>Sabak Bernam</td><td>11</td><td>130</td></tr><tr><td>2</td><td>Jalan Benut Kluang</td><td>Institusi Pendidikan KPM</td><td>Johor</td><td>Kluang</td><td>25</td><td>110</td></tr><tr><td>3</td><td>Tanah Lesen</td><td>Institusi Pendidikan KPM</td><td>Selangor</td><td>Sabak Bernam, Petaling dan Klang</td><td>13</td><td>72</td></tr><tr><td>4</td><td>Gugusan Alam</td><td>Institusi Pendidikan Swasta Berdaftar di Bawah KPM</td><td>Selangor</td><td>Kuala Selangor</td><td>27</td><td>141</td></tr><tr><td>5</td><td>Kampung Terusan</td><td>Komuniti</td><td>Kelantan</td><td>Kota Bharu</td><td>40</td><td>82</td></tr><tr><td>6</td><td>Kampung Boyan</td><td>Komuniti</td><td>Sarawak</td><td>Kuching</td><td>19</td><td>69</td></tr><tr><td>7</td><td>Jalan Abdul Hamid</td><td>Komuniti</td><td>Perak</td><td>Kinta</td><td>19</td><td>60</td></tr><tr><td>8</td><td>Jalan Kelab Golf Tiga Belas</td><td>Tempat Kerja</td><td>Selangor</td><td>Petaling, Klang, Hulu Langat, dan Sepang</td><td>23</td><td>137</td></tr><tr><td>9</td><td>Jalan Semabok</td><td>Tempat Kerja</td><td>Melaka</td><td>Melaka Tengah</td><td>11</td><td>81</td></tr><tr><td>10</td><td>Parit Lintang</td><td>Keagamaan</td><td>Johor</td><td>Batu Pahat dan Johor Bahru</td><td>13</td><td>55</td></tr><tr><td>11</td><td>Jalan Menteri</td><td>Keagamaan</td><td>Sabah</td><td>Kota Kinabalu dan Penampang</td><td>9</td><td>33</td></tr></tbody></table></figure>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/05/16/moh-response-to-claims-regarding-use-of-ivermectin-could-prevents-all-covid-19-deaths/" rel="prev">MOH Response to Claims Regarding Use of Ivermectin Could Prevents All COVID-19 Deaths</a></span>
</div>
<div class="next">
<span class="more-link"><a href="https://kpkesihatan.com/2021/05/17/kenyataan-akhbar-kpk-17-mei-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 17 Mei 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>