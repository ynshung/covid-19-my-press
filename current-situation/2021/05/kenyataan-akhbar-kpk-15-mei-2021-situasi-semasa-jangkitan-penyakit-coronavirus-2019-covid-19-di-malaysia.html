<div class="main-content">
<article class="post-18047 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-18047">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 15 Mei 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/05/15/kenyataan-akhbar-kpk-15-mei-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="7:32 pm"><time class="entry-date" datetime="2021-05-15T19:32:59+08:00">May 15, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>15 MEI 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 15 Mei 2021 (jam 12:00 tengah hari);</p>
<ul><li>Kes sembuh : <strong>3,432 kes </strong>(422,329 kes kumulatif, 90.6%);</li><li>Kes baharu :<strong> 4,140 kes</strong> (466,330 kes kumulatif);</li><li>Kes import : <strong>9 kes </strong>(9 warganegara);<strong></strong></li><li>Kes tempatan : <strong>4,131 </strong><strong>kes </strong>[3,728 warganegara (90.2%); 403 bukan warganegara (9.8%)];</li><li>Kes aktif :<strong> 42,135 kes</strong>;</li><li>Kes yang memerlukan rawatan di Unit Rawatan Rapi (ICU) :<strong>503</strong><strong> kes</strong>;</li><li>Kes memerlukan bantuan pernafasan : <strong>2</strong><strong>72</strong><strong> kes</strong>;</li><li>Kes kematian :<strong> 44 kes </strong>(1,866 kes kumulatif, 0.40%; 43 warganegara, 1 bukan warganegara);</li><li>Jumlah kluster : <strong>1,876</strong><strong> </strong><strong>kluster</strong>;</li><li>Jumlah kluster baharu :<strong> 15 kluster</strong>;</li><li>Jumlah kluster yang telah tamat :<strong>1,410 kluster</strong>; dan<strong></strong></li><li>Jumlah kluster aktif : <strong>466 kluster</strong>.<strong></strong></li></ul>
<p>Terdapat <strong>44 kes </strong><strong>kematian</strong> pada hari ini yang melibatkan <strong>26 kes</strong> di Selangor,<strong> lima (5) kes </strong>di Kelantan, <strong>empat (4) kes</strong>di Sarawak, masing-masing<strong> tiga (3) kes</strong> di Kedah dan Johor, <strong>dua (2) kes</strong> di WP Kuala Lumpur serta <strong>satu (1) kes</strong> di Negeri Sembilan.</p>
<p>Perincian jumlah kes mengikut negeri, kes-kes kematian dan kluster-kluster baharu adalah seperti di <strong>Lampiran 1, 2, 3 dan 4 </strong>yang disertakan bersama kenyataan media ini.</p>
<p><strong><u>PENINGKATAN UJIAN SARINGAN COVID-19 DI SELURUH NEGARA </u></strong><strong><u>DALAM</u></strong><strong><u> MENGHADAPI GELOMBANG KETIGA COVID-19</u></strong></p>
<p>Kementerian Kesihatan Malaysia (KKM) ingin memaklumkan bahawa sebanyak 8,573,873 ujian saringan COVID-19 telah dijalankan sejak 1 Januari 2021 sehingga 13 Mei 2021. Ini merangkumi sebanyak 4,747,837 ujian <em>real-time Reverse-Transcription Polymerase Chain Reaction</em> (RT-PCR) dan 3,826,036 ujian <em>Rapid Test Kit-Antigen</em> (RTK-Ag) termasuk saringan PERKESO dan BUKAN PERKESO. Purata jumlah ujian saringan yang telah dijalankan secara harian adalah sebanyak 63,925 sampel dari 7 Mei 2021 hingga 13 Mei 2021. Manakala, purata jumlah ujian mingguan dari Minggu Epid (ME) ke-15 hingga ME ke-18 adalah sebanyak 483,518 sampel. Ini menunjukkan peningkatan jumlah saringan yang telah dijalankan berbanding bulan sebelumnya (ME ke-11 hingga ME ke-14), di mana purata jumlah ujian mingguan yang telah dijalankan adalah sebanyak 369,456 sampel (peningkatan sebanyak 23.6 peratus).</p>
<p>Sehingga kini, pelbagai langkah kesiapsagaan berikutan pertambahan bilangan kes COVID-19 di Malaysia telah dilaksanakan. Ini termasuklah;</p>
<ul><li>Menambah kapasiti makmal yang boleh menjalankan ujian diagnostik RT-PCR;</li><li>Penyumberluaran ujian saringan COVID-19 ke makmal swasta;</li><li>Penggunaan ujian RTK-Ag sebagai ujian saringan COVID-19 bagi mengesan wabak COVID-19 dengan cepat dalam jumlah yang besar; dan</li><li>Pengujian saringan menggunakan air liur yang lebih mudah dan cepat serta boleh dilaksanakan oleh semua lapisan masyarakat</li></ul>
<p>Masyarakat diingatkan untuk terus mengamalkan SOP yang telah digariskan khususnya sepanjang tempoh Perintah Kawalan Pergerakan (PKP) ini. KKM ingin mengingatkan individu yang bergejala dan dari kawasan berisiko tinggi, dinasihatkan membuat pemeriksaan di fasiliti kesihatan berhampiran. Bagi mereka yang telah menjalani ujian pengesanan COVID-19, apabila telah menerima keputusan, mereka boleh memaklumkan kepada KKM melalui aplikasi MySejahtera iaitu <em>“self-notification”</em>. Individu yang telah diambil sampel perlu menjalankan pengasingan kendiri sehingga keputusan ujian saringan didapati negatif.</p>
<p>Semua makmal yang menjalankan ujian SARS-CoV-2 samada makmal kerajaan atau swasta dikehendaki memasukkan data keputusan ujian sampel (samada negatif ataupun positif) ke dalam sistem SIMKA. Setiap pemohon (PKD atau Klinik Kesihatan) akan mengakses keputusan makmal ini secara atas talian. Keputusan dari makmal swasta juga akan dimaklumkan dengan segera kepada KKM melalui saluran sediada.</p>
<p>Tempoh masa PKP ini merupakan suatu tempoh yang sangat genting bagi kita untuk bersama-sama melandaikan keluk jangkitan COVID-19 di negara kita. Peningkatan kapasiti hospital dan kemunculan varian-varian baharu dalam komuniti memerlukan tindakan kesihatan awam yang efektif serta kerjasama semua lapisan masyarakat bagi memastikan usaha yang telah kita laksanakan selama ini membuahkan hasil.</p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai termasuk individu-individu yang telah menerima vaksin COVID-19 agar terus mematuhi saranan serta nasihat-nasihat kesihatan yang sering ditekankan iaitu;</p>
<p><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></p>
<p><strong>Amalkan 3W: (</strong>Amalkan<strong> <em>Wash, Wear</em></strong> dan <strong><em>Warn</em></strong>).</p>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong></p>
<p>15 Mei 2021 @ 6.30 petang.<strong><br/></strong></p>
<p><strong>LAMPIRAN 1<a></a></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 15 MEI 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong></td><td>1,507</td><td>152,388</td></tr><tr><td><strong>SABAH</strong></td><td>60</td><td>59,262</td></tr><tr><td><strong>JOHOR </strong><strong></strong></td><td>433</td><td>50,195</td></tr><tr><td><strong>WP KUALA LUMPUR</strong></td><td>398 (8)</td><td>49,466</td></tr><tr><td><strong>SARAWAK </strong><strong></strong></td><td>324 (1)</td><td>37,978</td></tr><tr><td><strong>PULAU PINANG</strong></td><td>338</td><td>23,591</td></tr><tr><td><strong>NEGERI SEMBILAN</strong></td><td>190</td><td>20,562</td></tr><tr><td><strong>KELANTAN  </strong></td><td>109</td><td>18,867</td></tr><tr><td><strong>PERAK</strong></td><td>182</td><td>16,666</td></tr><tr><td><strong>KEDAH</strong></td><td>239</td><td>12,482</td></tr><tr><td><strong>MELAKA</strong></td><td>97</td><td>8,549</td></tr><tr><td><strong>PAHANG</strong></td><td>116</td><td>6,364</td></tr><tr><td><strong>TERENGGANU</strong></td><td>119</td><td>5,526</td></tr><tr><td><strong>WP LABUAN</strong></td><td>3</td><td>2,510</td></tr><tr><td><strong>WP PUTRAJAYA</strong></td><td>23</td><td>1,535</td></tr><tr><td><strong>PERLIS</strong></td><td>2</td><td>389</td></tr><tr><td><strong>JUMLAH KESELURUHAN</strong></td><td><strong>4,140 (9)</strong></td><td><strong>466,330</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LA</strong><strong>MPIRAN </strong><strong>2</strong></p>
<p><strong>Ringkasan 44 kes kematian pada 15 Mei 2021 adalah seperti berikut:</strong></p>
<figure class="wp-block-table"><table><tbody><tr><td><strong>No. Kematian</strong></td><td><strong>Negeri</strong></td><td><strong>Jantina</strong> <strong>(Warganegara)</strong></td><td><strong>Umur (Tahun)</strong></td><td><strong>Hospital/ Tempat Kediaman</strong></td><td><strong>Latar Belakang</strong></td></tr><tr><td>1823</td><td>Sarawak</td><td>Lelaki (WN)</td><td>64</td><td>Hospital Sibu</td><td>Penyakit kencing manis, darah tinggi, dan dislipidemia</td></tr><tr><td>1824</td><td>Sarawak</td><td>Perempuan (WN)</td><td>80</td><td>Hospital Bintulu</td><td>Penyakit kencing manis, darah tinggi, buah pinggang kronik, dan kanser</td></tr><tr><td>1825</td><td>Selangor</td><td>Perempuan (WN)</td><td>73</td><td>Hospital Sungai Buloh</td><td>–</td></tr><tr><td>1826</td><td>Selangor</td><td>Lelaki (WN)</td><td>58</td><td>Hospital Kuala Lumpur</td><td>Penyakit kencing manis, darah tinggi, dislipidemia, dan strok</td></tr><tr><td>1827</td><td>Selangor</td><td>Lelaki (WN)</td><td>74</td><td>Hospital Tengku Ampuan Rahimah, Klang</td><td>Penyakit kencing manis, dan jantung</td></tr><tr><td>1828</td><td>Kelantan</td><td>Perempuan (WN)</td><td>78</td><td>Hospital Raja Perempuan Zainab, Kota Bharu</td><td>Penyakit kencing manis, darah tinggi, dan dislipidemia</td></tr><tr><td>1829</td><td>Kelantan</td><td>Lelaki (WN)</td><td>75</td><td>Hospital Raja Perempuan Zainab, Kota Bharu</td><td>Penyakit darah tinggi</td></tr><tr><td>1830</td><td>Selangor</td><td>Lelaki (WN)</td><td>63</td><td>Hospital Sungai Buloh</td><td>Penyakit jantung</td></tr><tr><td>1831</td><td>Selangor</td><td>Lelaki (WN)</td><td>52</td><td>Hospital Sungai Buloh</td><td>Penyakit kencing manis, darah tinggi, dan jantung</td></tr><tr><td>1832</td><td>Selangor</td><td>Lelaki (WN)</td><td>69</td><td>Hospital Sungai Buloh</td><td>Penyakit darah tinggi, jantung, dan buah pinggang kronik</td></tr><tr><td>1833</td><td>Sarawak</td><td>Lelaki (WN)</td><td>92</td><td>Hospital Sarikei</td><td>Penyakit darah tinggi dan paru-paru kronik</td></tr><tr><td>1834</td><td>Sarawak</td><td>Lelaki (WN)</td><td>88</td><td>Hospital Sarikei</td><td>Penyakit darah tinggi, dan dislipidemia</td></tr><tr><td>1835</td><td>Selangor</td><td>Lelaki (WN)</td><td>72</td><td>Hospital Sungai Buloh</td><td>Penyakit darah tinggi</td></tr><tr><td>1836</td><td>Negeri Sembilan</td><td>Lelaki (WN)</td><td>80</td><td>Hospital Tengku Ja’afar, Seremban</td><td>Penyakit kencing manis, darah tinggi, dan gout</td></tr><tr><td>1837</td><td>Kelantan</td><td>Perempuan (WN)</td><td>60</td><td>Hospital Raja Perempuan Zainab, Kota Bharu</td><td>Penyakit kencing manis, darah tinggi, dan strok</td></tr><tr><td>1838</td><td>Selangor</td><td>Perempuan (WN)</td><td>82</td><td>Hospital Canselor Tuanku Muhriz, Cheras</td><td>Penyakit kencing manis, darah tinggi, dislipidemia, dan strok</td></tr><tr><td>1839</td><td>Kedah</td><td>Lelaki (WN)</td><td>68</td><td>Hospital Sultanah Bahiyah, Alor Setar</td><td>Penyakit kencing manis, darah tinggi, jantung, dislipidemia, dan buah pinggang kronik</td></tr><tr><td>1840</td><td>Selangor</td><td>Lelaki (WN)</td><td>71</td><td>Hospital Sungai Buloh</td><td>Penyakit darah tinggi</td></tr><tr><td>1841</td><td>Selangor</td><td>Lelaki (WN)</td><td>55</td><td>Hospital Sungai Buloh</td><td>Penyakit paru-paru kronik</td></tr><tr><td>1842</td><td>Selangor</td><td>Lelaki (WN)</td><td>48</td><td>Hospital Banting</td><td>Penyakit kencing manis, darah tinggi, dan buah pinggang kronik</td></tr><tr><td>1843</td><td>Selangor</td><td>Lelaki (WN)</td><td>52</td><td>Hospital Shah Alam</td><td>Penyakit kencing manis, darah tinggi, paru-paru,  dan buah pinggang kronik</td></tr><tr><td>1844</td><td>Selangor</td><td>Perempuan (WN)</td><td>89</td><td>Hospital Selayang</td><td>Penyakit kencing manis, darah tinggi, jantung, dan strok</td></tr><tr><td>1845</td><td>Selangor</td><td>Perempuan (WN)</td><td>79</td><td>Hospital Kajang</td><td>Penyakit kencing manis dan strok</td></tr><tr><td>1846</td><td>Selangor</td><td>Perempuan (WN)</td><td>76</td><td>Hospital Shah Alam</td><td>Penyakit darah tinggi, gout, dan paru-paru kronik</td></tr><tr><td>1847</td><td>Selangor</td><td>Perempuan (WN)</td><td>76</td><td>Hospital Selayang</td><td>Penyakit kencing manis, darah tinggi, dislipidemia, buah pinggang kronik, dan kanser</td></tr><tr><td>1848</td><td>Selangor</td><td>Lelaki (WN)</td><td>56</td><td>Hospital Shah Alam</td><td>Penyakit kencing manis, darah tinggi, dan dislipidemia</td></tr><tr><td>1849</td><td>Selangor</td><td>Lelaki (WN)</td><td>51</td><td>Hospital Sungai Buloh</td><td>Penyakit kencing manis, darah tinggi, jantung, dan <em>Obstructive Sleep Apnoea</em><em></em></td></tr><tr><td>1850</td><td>Kelantan</td><td>Lelaki (WN)</td><td>59</td><td>Hospital Tumpat</td><td>Penyakit darah tinggi, dislipidemia, dan strok</td></tr><tr><td>1851</td><td>Kelantan</td><td>Lelaki (WN)</td><td>62</td><td>Hospital Sultan Ismail Petra, Kuala Krai</td><td>–</td></tr><tr><td>1852</td><td>Kedah</td><td>Perempuan (WN)</td><td>57</td><td>Hospital Sultan Abdul Halim, Sungai Petani</td><td>Penyakit kencing manis, jantung, dan buah pinggang kronik</td></tr><tr><td>1853</td><td>Selangor</td><td>Lelaki (WN)</td><td>77</td><td>Hospital Kajang</td><td>Penyakit kencing manis, dan darah tinggi</td></tr><tr><td>1854</td><td>Selangor</td><td>Lelaki (WN)</td><td>78</td><td>Hospital Sungai Buloh</td><td>Penyakit kencing manis, darah tinggi</td></tr><tr><td>1855</td><td>Selangor</td><td>Lelaki (WN)</td><td>74</td><td>Hospital Selayang</td><td>Penyakit kencing manis, darah tinggi, jantung, dan kanser</td></tr><tr><td>1856</td><td>Selangor</td><td>Perempuan (WN)</td><td>71</td><td>Hospital Kajang</td><td>Penyakit kencing manis, darah tinggi, dislipidemia, dan tuberkulosis  </td></tr><tr><td>1857</td><td>Selangor</td><td>Lelaki (WN)</td><td>68</td><td>Hospital Canselor Tuanku Muhriz, Cheras</td><td>Penyakit kencing manis, dan darah tinggi</td></tr><tr><td>1858</td><td>Selangor</td><td>Lelaki (WN)</td><td>65</td><td>Hospital Kajang</td><td>Penyakit kencing manis, dan darah tinggi,</td></tr><tr><td>1859</td><td>Selangor</td><td>Lelaki (WN)</td><td>58</td><td>Hospital Selayang</td><td>–</td></tr><tr><td>1860</td><td>Selangor</td><td>Lelaki (WN)</td><td>57</td><td>Hospital Kajang</td><td>Penyakit kencing manis, darah tinggi, dan dislipidemia</td></tr><tr><td>1861</td><td>Johor</td><td>Lelaki (WN)</td><td>56</td><td>Hospital Sultan Ismail, Johor Bahru</td><td><em>Down Syndrome</em></td></tr><tr><td>1862</td><td>Johor</td><td>Lelaki (WN)</td><td>67</td><td>Hospital Sultan Ismail, Johor Bahru</td><td>Penyakit kencing manis, strok, dan dislipidemia</td></tr><tr><td>1863</td><td>W.P. Kuala Lumpur</td><td>Lelaki (WN)</td><td>63</td><td>Hospital Kuala Lumpur</td><td>Penyakit darah tinggi, dislipidemia, jantung, dan buah pinggang kronik</td></tr><tr><td>1864</td><td>W.P. Kuala Lumpur</td><td>Lelaki (WN)</td><td>55</td><td>Hospital Selayang</td><td>–</td></tr><tr><td>1865</td><td>Kedah</td><td>Lelaki (WN)</td><td>65</td><td>Hospital Sultanah Bahiyah, Alor Setar</td><td>Penyakit kencing manis, darah tinggi, dan dislipidemia</td></tr><tr><td>1866</td><td>Johor</td><td>L (BWN)</td><td>50</td><td>Hospital Sultan Ismail, Johor Bahru</td><td>Penyakit kencing manis  </td></tr></tbody></table></figure>
<p>*WN merujuk kepada warganegara.<strong><br/></strong></p>
<p><strong>LAMPIRAN </strong><strong>3</strong></p>
<p><strong>Perincian 4,140 kes positif COVID-19 baharu yang</strong> <strong>dilaporkan di Malaysia pada 15 Mei 2021 mengikut jenis saringan adalah seperti berikut: </strong></p>
<figure class="wp-block-table"><table><tbody><tr><td><strong>NEGERI</strong></td><td><strong>JUMLAH KES</strong></td><td><strong>KLUSTER</strong></td><td><strong>KONTAK RAPAT</strong></td><td><strong>IMPORT A*</strong></td><td><strong>LAIN-LAIN</strong></td></tr><tr><td><strong>SELANGOR</strong></td><td>1,507</td><td>72</td><td>1075</td><td>–</td><td>360</td></tr><tr><td><strong>JOHOR</strong></td><td>433</td><td>177</td><td>195</td><td>–</td><td>61</td></tr><tr><td><strong>WP KUALA LUMPUR</strong></td><td>398</td><td>97</td><td>188</td><td>8</td><td>105</td></tr><tr><td><strong>PULAU PINANG</strong></td><td>338</td><td>124</td><td>139</td><td>–</td><td>75</td></tr><tr><td><strong>SARAWAK</strong></td><td>324</td><td>28</td><td>241</td><td>1</td><td>54</td></tr><tr><td><strong>KEDAH</strong></td><td>239</td><td>56</td><td>84</td><td>–</td><td>99</td></tr><tr><td><strong>NEGERI SEMBILAN</strong></td><td>190</td><td>45</td><td>102</td><td>–</td><td>43</td></tr><tr><td><strong>PERAK</strong></td><td>182</td><td>68</td><td>84</td><td>–</td><td>30</td></tr><tr><td><strong>TERENGGANU</strong></td><td>119</td><td>54</td><td>57</td><td>–</td><td>8</td></tr><tr><td><strong>PAHANG</strong></td><td>116</td><td>37</td><td>54</td><td>–</td><td>25</td></tr><tr><td><strong>KELANTAN</strong></td><td>109</td><td>25</td><td>46</td><td>–</td><td>38</td></tr><tr><td><strong>MELAKA</strong></td><td>97</td><td>37</td><td>45</td><td>–</td><td>15</td></tr><tr><td><strong>SABAH</strong></td><td>60</td><td>21</td><td>30</td><td>–</td><td>9</td></tr><tr><td><strong>WP PUTRAJAYA</strong></td><td>23</td><td>3</td><td>13</td><td>–</td><td>7</td></tr><tr><td><strong>WP LABUAN</strong></td><td>3</td><td>–</td><td>1</td><td>–</td><td>2</td></tr><tr><td><strong>PERLIS</strong></td><td>2</td><td>–</td><td>–</td><td>–</td><td>2</td></tr><tr><td><strong>JUMLAH KESELURUHAN</strong></td><td><strong>4,140</strong></td><td><strong>844</strong></td><td><strong>2,354</strong></td><td><strong>9</strong></td><td><strong>933</strong></td></tr></tbody></table></figure>
<p><strong>* </strong>Import A merujuk kepada kes penularan dari luar negara</p>
<p><strong> <br/></strong><strong>LAMPIRAN </strong><strong>4</strong></p>
<p><strong>KLUSTER-KLUSTER BAHARU YANG DILAPORKAN DI MALAYSIA PADA 15 MEI 2021</strong></p>
<figure class="wp-block-table"><table><tbody><tr><td><strong>No.</strong></td><td><strong>Nama Kluster</strong></td><td><strong>Kategori Kluster</strong></td><td><strong>Negeri</strong></td><td><strong>Daerah</strong></td><td><strong>Jumlah Kes</strong></td><td><strong>Jumlah Disaring</strong></td></tr><tr><td>1</td><td>Lebuh Sultan</td><td>Tempat Kerja</td><td>Selangor</td><td>Klang</td><td>23</td><td>96</td></tr><tr><td>2</td><td>Sungai Pinang Tujuh</td><td>Tempat Kerja</td><td>Selangor</td><td>Klang</td><td>20</td><td>106</td></tr><tr><td>3</td><td>Jalan Kilang Midah</td><td>Tempat Kerja</td><td>WP Kuala Lumpur, dan Selangor</td><td>Cheras, Lembah Pantai, dan Hulu Langat</td><td>17</td><td>28</td></tr><tr><td>4</td><td>Tapak Bina Persiaran Stonor</td><td>Tempat Kerja</td><td>WP Kuala Lumpur</td><td>Lembah Pantai</td><td>29</td><td>233</td></tr><tr><td>5</td><td>Perusahaan Maju Lapan</td><td>Tempat Kerja</td><td>Pulau Pinang</td><td>Seberang Perai Tengah</td><td>67</td><td>469</td></tr><tr><td>6</td><td>Jalan Tey Mia Jen</td><td>Tempat Kerja</td><td>Johor</td><td>Muar</td><td>29</td><td>579</td></tr><tr><td>7</td><td>Jalan Perindustrian Tiga</td><td>Tempat Kerja</td><td>Johor</td><td>Muar</td><td>30</td><td>358</td></tr><tr><td>8</td><td>Jalan Bertingkat Skudai</td><td>Tempat Kerja</td><td>Johor</td><td>Johor Bahru</td><td>18</td><td>203</td></tr><tr><td>9</td><td>Kemunting</td><td>Keagamaan</td><td>Pahang</td><td>Kuantan</td><td>16</td><td>140</td></tr><tr><td>10</td><td>Persiaran Lavender</td><td>Keagamaan</td><td>Negeri Sembilan</td><td>Seremban, dan Kuala Pilah</td><td>39</td><td>74</td></tr><tr><td>11</td><td>Jalan Telipot</td><td>Keagamaan</td><td>Kelantan</td><td>Kota Bharu, dan Bachok</td><td>30</td><td>64</td></tr><tr><td>12</td><td>Jalan Keramat Wangsa</td><td>Keagamaan</td><td>WP Kuala Lumpur</td><td>Titiwangsa</td><td>31</td><td>38</td></tr><tr><td>13</td><td>Jalan Alsagoff</td><td>Institusi Pendidikan KPM</td><td>Johor</td><td>Pontian</td><td>6</td><td>192</td></tr><tr><td>14</td><td>Impian Indah</td><td> Pendidikan Lain</td><td>Selangor</td><td>Gombak, dan Petaling</td><td>26</td><td>170</td></tr><tr><td>15</td><td>Jalan Sultan Azlan Shah</td><td>Kumpulan Berisiko Tinggi</td><td>Pulau Pinang</td><td>Timur Laut, dan Barat Daya</td><td>12</td><td>19</td></tr></tbody></table></figure>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/05/14/kenyataan-akhbar-kpk-14-mei-2021-pelanjutan-tempoh-kuarantin-kepada-21-hari-bagi-pengembara-yang-tiba-dari-india-dalam-misi-bantuan-kemanusiaan-dan-bencana-serta-penerbangan-repatriasi/" rel="prev">Kenyataan Akhbar KPK 14 Mei 2021 – Pelanjutan Tempoh Kuarantin Kepada 21 Hari Bagi Pengembara Yang Tiba Dari India Dalam Misi Bantuan Kemanusiaan Dan Bencana Serta Penerbangan Repatriasi</a></span>
</div>
<div class="next">
<span class="more-link"><a href="https://kpkesihatan.com/2021/05/16/moh-response-to-claims-regarding-use-of-ivermectin-could-prevents-all-covid-19-deaths/" rel="next">MOH Response to Claims Regarding Use of Ivermectin Could Prevents All COVID-19 Deaths</a></span>
</div>
</nav>
</div>