<div class="main-content">
<article class="post-18032 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-18032">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 12 Mei 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/05/12/kenyataan-akhbar-kpk-12-mei-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:44 pm"><time class="entry-date" datetime="2021-05-12T18:44:19+08:00">May 12, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>12 MEI 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 12 Mei 2021 (jam 12:00 tengah hari);</p>
<ul><li>Kes sembuh : <strong>3,124 kes </strong>(411,360 kes kumulatif, 90.8%);</li><li>Kes baharu :<strong> 4,765 kes</strong> (453,222 kes kumulatif);</li><li>Kes import : <strong>7 kes </strong>(5 warganegara, 2 bukan warganegara);<strong></strong></li><li>Kes tempatan : <strong>4,758 </strong><strong>kes </strong>[4,291 warganegara (90.2%); 467 bukan warganegara (9.8%)];</li><li>Kes aktif :<strong> 40,101 kes</strong>;</li><li>Kes yang memerlukan rawatan di Unit Rawatan Rapi (ICU) :<strong>469</strong><strong> kes</strong>;</li><li>Kes memerlukan bantuan pernafasan : <strong>2</strong><strong>44</strong><strong> kes</strong>;</li><li>Kes kematian :<strong> 39 kes </strong>(1,761 kes kumulatif, 0.39%; 37 warganegara, 2 bukan warganegara);</li><li>Jumlah kluster : <strong>1,840</strong><strong> </strong><strong>kluster</strong>;</li><li>Jumlah kluster baharu :<strong> 20 kluster</strong>;</li><li>Jumlah kluster yang telah tamat :<strong>1,378 kluster</strong>; dan<strong></strong></li><li>Jumlah kluster aktif : <strong>462 kluster</strong>.<strong></strong></li></ul>
<p>Terdapat <strong>39 kes </strong><strong>kematian</strong> pada hari ini yang melibatkan <strong>10 kes</strong> di Johor, <strong>lapan (8) kes</strong> di Wilayah Persekutuan Kuala Lumpur,<strong> lima (5) kes</strong>di Selangor, <strong>tiga (3) kes</strong> di Sabah, masing-masing <strong>dua (2) kes</strong> di Kedah, Sarawak, Kelantan, dan Pahang, serta masing-masing<strong> satu (1) kes</strong> di Perak, Melaka, Negeri Sembilan, Terengganu, dan Wilayah Persekutuan Putrajaya.</p>
<p>Perincian jumlah kes mengikut negeri, kes-kes kematian dan kluster-kluster baharu adalah seperti di <strong>Lampiran 1</strong><strong>, 2, 3 dan 4</strong><strong> </strong>yang disertakan bersama kenyataan media ini.</p>
<p><strong><u>SITUASI DAN MAKLUMAT TERKINI MENGENAI MUTASI <em>PROTEIN SPIKE</em> COVID-19 DI MALAYSIA</u></strong></p>
<p>Merujuk kepada Sidang Media 12 Mei 2021, survelan genomik yang dijalankan oleh Institut Penyelidikan Perubatan (IMR) ke atas 33 sampel COVID-19 dari 3 Mei 2021 sehingga 10 Mei 2021 telah mengenalpasti dan mengesahkan:</p>
<ul><li><strong>14 kes </strong>tempatan COVID-19baharu yang dijangkiti varian South African B.1.351. Kes-kes ini telah dikesan di negeri Kelantan, Kedah, Selangor, dan Negeri Sembilan; serta<strong></strong></li><li><strong>Satu (1) kes</strong> import bukan warganegara yang dijangkiti varian Indian B.1.617.2. Beliau telah meninggal dunia.</li></ul>
<p>Sehingga kini, jumlah keseluruhan kes COVID-19 yang dijangkiti varian South African B.1.351 adalah sebanyak 62 kes dan varian Indian B.1.617 sebanyak dua (2) kes [masing-masing satu (1) kes <em>sublineage </em>B.1.617.1 dan B.1.617.2]. </p>
<ul type="i"><li><strong>VarianSouth African B.1.351</strong></li></ul>
<p>Jadual 1: Ringkasan kes-kes COVID-19 dengan Varian South African B.1.351</p>
<figure class="wp-block-table"><table><tbody><tr><td> </td><td>Kes COVID-19</td><td>Saringan</td><td>Varian South African B.1.351</td></tr><tr><td>Kluster Jalan Lima</td><td>57</td><td>447</td><td>4</td></tr><tr><td>Kluster Jalan Kebun Baru</td><td>1,116</td><td>1,585</td><td>9</td></tr><tr><td>Kluster Teknologi Emas</td><td>266</td><td>333</td><td>3</td></tr><tr><td>Kluster Jalan Canning Estate</td><td>251</td><td>693</td><td>10</td></tr><tr><td>Kluster Kampung Bunut Sarang Burung</td><td>192</td><td>332</td><td>10</td></tr><tr><td>Kluster Kampung Domis</td><td> 442</td><td> 899</td><td><strong>7 kes baharu</strong></td></tr><tr><td>Kluster Bangkahulu</td><td>87</td><td>1,042</td><td><strong>1 kes baharu</strong></td></tr><tr><td>Kluster Bayan Cenderawasih</td><td>222</td><td>845</td><td><strong>1 kes baharu</strong></td></tr><tr><td>Saringan Kontak Rapat</td><td>–</td><td> –</td><td>16 kes <strong>(4 kes baharu)</strong>  </td></tr><tr><td>Jangkitan COVID-19 selepas divaksinasi</td><td>–</td><td>–</td><td><strong>1 kes baharu</strong></td></tr><tr><td>Jumlah</td><td>62 <strong>(14 kes baharu)</strong></td></tr></tbody></table></figure>
<ul type="i"><li><strong>Varian Indian VOI B.1.617.2</strong></li></ul>
<p>Satu (1) kes melibatkan bukan warganegara dengan varian Indian VOI B.1.617.2 telah dikesan di Malaysia. Kes ini tiba di Malaysia pada 7 April 2021 dan telah menjalani ujian COVID-19 di Pintu Masuk Antarabangsa (PMA). Kedua-dua ujian saringan COVID-19 yang dijalankan pada 7 April 2021 dan 12 April 2021 adalah negatif. Walau bagaimanapun, beliau dilaporkan positif COVID-19 pada 21 April 2021 apabila beliau dibawa ke Unit Kecemasan dan Trauma setelah mengalami gejala COVID-19 yang serius. Keadaan kesihatan beliau terus merosot dan  dilaporkan meninggal dunia pada 1 Mei 2021.</p>
<p><strong><u>PEMATUHAN 100 PERATUS TERHADAP PROSEDUR OPERASI STANDARD (S.O.P) DI HARI RAYA</u></strong></p>
<p>Seperti yang sering ditekankan oleh KKM dan MKN dalam sidang media, keadaan penularan COVID-19 dalam komuniti di negara kita adalah semakin meruncing. Kini, lebih banyak kes VOC dilaporkan. Di samping itu, peningkatan kluster-kluster terutamanya kluster rentas negeri, kenaikan sehingga 70 peratus kes jangkitan sporadik dalam komuniti  dan kenaikan sehingga 80 peratus kes tidak bergelaja adalah semakin membimbangkan. Oleh itu, masyarakat seharusnya mengambil iktibar dan berusaha untuk mengelakkan daripada dijangkiti virus COVID-19 yang merbahaya ini.</p>
<p>Sempena perayaan Aidilfitri yang bakal disambut umat Islam di seluruh negara pada hari esok 13 Mei 2021, KKM ingin mengingatkan rakyat supaya sentiasa patuh pada SOP Hari Raya seperti yang telah dikeluarkan oleh Majlis Keselamatan Negara (MKN).</p>
<p>Rakyat dinasihatkan untuk mengelakkan dari menghadiri sebarang perhimpunan besar-besaran termasuk solat Hari Raya beramai-ramai melebihi had dibenarkan, dan menangguhkan aktiviti ziarah-menziarahi termasuk menziarahi kubur. Ingin diingatkan bahawa, pada tahun ini sahaja, terdapat peningkatan kluster yang begitu ketara. Sehingga kini, jumlah kluster komuniti adalah sebanyak 435 kluster di mana 129 kluster lagi yang masih lagi aktif. Kluster-kluster komuniti ini berpunca daripada jangkitan kontak keluarga dan kontak rapat, aktiviti keraian, pengebumian, perkahwinan, perayaan, dan lain-lain aktiviti sosial.</p>
<p>Seperti yang dilaporkan, majoriti mereka yang dijangkiti tidak mempunyai gejala (78.4 peratus) dan ini menjadikan risiko jangkitan serta penularan adalah amat tinggi sekiranya aktiviti kunjung mengunjung di hari raya tetap dilaksanakan. Oleh itu, sentiasa patuhi SOP yang ditetapkan khas di musim perayaan ini iaitu:</p>
<ul><li>Tiada rentas sempadan negeri dan daerah (berdasarkan sempadan daerah ditetapkan Kerajaan Negeri);</li><li>Solat Sunat Aidilfitri di masjid dan surau dibenarkan dengan kehadiran jemaah tidak melebihi 50 orang bagi masjid dan surau yang boleh memuatkan lebih 1,000 jemaah; dan 20 orang bagi masjid dan surau yang boleh memuatkan kurang daripada 1,000 jemaah mengikut ketetapan Pihak Berkuasa Agama Negeri;</li><li>Tiada majlis sosial seperti aktiviti ziarah dan sambutan Hari Raya Aidilfitri.</li></ul>
<p>KKM berharap masyarakat memahami situasi ini dan akur kepada nasihat yang dikeluarkan bagi kebaikan kita bersama. Jangkitan COVID-19 tidak mengenal mangsa, tempat, waktu, dan ketika. Sesiapa sahaja boleh dijangkiti sekiranya alpa dan mengambil sikap tidak endah. Marilah kita bersama-sama membantu diri kita, keluarga kita, kaum, dan masyarakat kita agar dihindari bahaya COVID-19.</p>
<p><strong><u>HARI JURURAWAT SEDUNIA</u></strong></p>
<p>Tanggal 12 Mei setiap tahun, Hari Jururawat disambut di seluruh dunia sebagai mengenang jasa golongan jururawat yang sanggup berkorban masa, tenaga dan bertungkus lumus dalam memberi perkhidmatan terbaik kepada masyarakat. KKM ingin mengucapkan Selamat Hari Jururawat kepada semua jururawat di atas jasa dan bakti yang diberikan terutamanya ketika negara dilanda pandemik COVID-19.</p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai termasuk individu-individu yang telah menerima vaksin COVID-19 agar terus mematuhi saranan serta nasihat-nasihat kesihatan yang sering ditekankan iaitu;</p>
<p><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></p>
<p><strong>Amalkan 3W: (</strong>Amalkan<strong> <em>Wash, Wear</em></strong> dan <strong><em>Warn</em></strong>).</p>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong></p>
<p>12 Mei 2021 @ 6.30 petang.<strong><br/></strong></p>
<p><strong>LAMPIRAN 1<a></a></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 12 MEI 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong></td><td>2,082 (1)</td><td>147,829</td></tr><tr><td><strong>SABAH</strong></td><td>70</td><td>59,073</td></tr><tr><td><strong>JOHOR </strong><strong></strong></td><td>348</td><td>48,960</td></tr><tr><td><strong>WP KUALA LUMPUR</strong></td><td>540 (6)</td><td>48,241</td></tr><tr><td><strong>SARAWAK </strong><strong></strong></td><td>405</td><td>36,726</td></tr><tr><td><strong>PULAU PINANG</strong></td><td>259</td><td>22,592</td></tr><tr><td><strong>NEGERI SEMBILAN</strong></td><td>122</td><td>20,148</td></tr><tr><td><strong>KELANTAN  </strong></td><td>297</td><td>18,048</td></tr><tr><td><strong>PERAK</strong></td><td>172</td><td>16,035</td></tr><tr><td><strong>KEDAH</strong></td><td>226</td><td>11,822</td></tr><tr><td><strong>MELAKA</strong></td><td>110</td><td>8,278</td></tr><tr><td><strong>PAHANG</strong></td><td>63</td><td>6,014</td></tr><tr><td><strong>TERENGGANU</strong></td><td>60</td><td>5,094</td></tr><tr><td><strong>WP LABUAN</strong></td><td>6</td><td>2,497</td></tr><tr><td><strong>WP PUTRAJAYA</strong></td><td>4</td><td>1,483</td></tr><tr><td><strong>PERLIS</strong></td><td>1</td><td>382</td></tr><tr><td><strong>JUMLAH KESELURUHAN</strong></td><td><strong>4,765 (7)</strong></td><td><strong>453,222</strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LA</strong><strong>MPIRAN </strong><strong>2</strong><strong></strong></p>
<p><strong>Ringkasan 39 kes kematian pada 12 Mei 2021 adalah seperti berikut:</strong></p>
<figure class="wp-block-table"><table><tbody><tr><td><strong>No. Kematian</strong></td><td><strong>Negeri</strong></td><td><strong>Jantina</strong> <strong>(Warganegara)</strong></td><td><strong>Umur (Tahun)</strong></td><td><strong>Hospital / Tempat Kematian</strong></td><td><strong>Latar Belakang</strong></td></tr><tr><td>1723</td><td>WP Putrajaya</td><td>Perempuan (WN)</td><td>88</td><td>Hospital Sungai Buloh</td><td>Penyakit darah tinggi dan buah pinggang kronik</td></tr><tr><td>1724</td><td>Sabah</td><td>Lelaki (WN)</td><td>71</td><td>Hospital Queen Elizabeth, Kota Kinabalu</td><td>Penyakit darah tinggi dan dislipidemia</td></tr><tr><td>1725</td><td>WP Kuala Lumpur</td><td>Lelaki (WN)</td><td>75</td><td>Pusat Perubatan Universiti Malaya</td><td>Penyakit kencing manis, darah tinggi, dan buah pinggang kronik</td></tr><tr><td>1726</td><td>Perak</td><td>Lelaki (WN)</td><td>74</td><td>Hospital Taiping</td><td>–</td></tr><tr><td>1727</td><td>Kedah</td><td>Perempuan (WN)</td><td>87</td><td>Hospital Sultanah Bahiyah, Alor Setar</td><td>Penyakit kencing manis dan jantung</td></tr><tr><td>1728</td><td>Sarawak</td><td>Lelaki (WN)</td><td>43</td><td>Hospital Miri</td><td>Penyakit kencing manis, darah tinggi, dan buah pinggang kronik</td></tr><tr><td>1729</td><td>Selangor</td><td>Lelaki (WN)</td><td>56</td><td>Hospital Sungai Buloh</td><td>Penyakit kencing manis, darah tinggi, jantung, dan buah pinggang kronik</td></tr><tr><td>1730</td><td>Kelantan</td><td>Lelaki (WN)</td><td>65</td><td>Hospital Raja Perempuan Zainab II, Kota Bharu</td><td>Penyakit darah tinggi, dislipidemia, dan buah pinggang kronik</td></tr><tr><td>1731</td><td>Kelantan</td><td>Perempuan (WN)</td><td>74</td><td>Hospital Tanah Merah</td><td>Penyakit kencing manis, darah tinggi, dan dislipidemia</td></tr><tr><td>1732</td><td>Kedah</td><td>Lelaki (WN)</td><td>73</td><td>Hospital Sultanah Bahiyah, Alor Setar</td><td>Penyakit kencing manis, darah tinggi, dan dislipidemia</td></tr><tr><td>1733</td><td>WP Kuala Lumpur</td><td>Lelaki (WN)</td><td>52</td><td>Hospital Sungai Buloh</td><td>–</td></tr><tr><td>1734</td><td>Sarawak</td><td>Lelaki (WN)</td><td>65</td><td>Hospital Kapit</td><td>Penyakit kencing manis dan darah tinggi</td></tr><tr><td>1735</td><td>Johor</td><td>Lelaki (WN)</td><td>78</td><td>Hospital Sultanah Aminah, Johor Bahru</td><td>Penyakit kencing manis, darah tinggi, dan dislipidemia</td></tr><tr><td>1736</td><td>Johor</td><td>Lelaki (WN)</td><td>76</td><td>Hospital Sultanah Aminah, Johor Bahru</td><td>Penyakit darah tinggi, dislipidemia, dan strok</td></tr><tr><td>1737</td><td>Johor</td><td>Lelaki (WN)</td><td>53</td><td>Hospital Pakar Sultanah Fatimah, Muar</td><td>Penyakit kencing manis, darah tinggi, jantung, dan buah pinggang kronik</td></tr><tr><td>1738</td><td>Melaka</td><td>Perempuan (WN)</td><td>85</td><td>Hospital Melaka</td><td>Penyakit kencing manis, darah tinggi, dan strok</td></tr><tr><td>1739</td><td>Johor</td><td>Perempuan (WN)</td><td>60</td><td>Hospital Sultanah Aminah, Johor Bahru</td><td>Penyakit kencing manis, darah tinggi, dan obesiti</td></tr><tr><td>1740</td><td>Selangor</td><td>Perempuan (WN)</td><td>58</td><td>Hospital Sungai Buloh</td><td>Penyakit kencing manis dan darah tinggi</td></tr><tr><td>1741</td><td>Negeri Sembilan</td><td>Lelaki (WN)</td><td>63</td><td>Jenazah dibawa ke Hospital Jempol</td><td>Penyakit darah tinggi</td></tr><tr><td>1742</td><td>Terengganu</td><td>Lelaki (WN)</td><td>70</td><td>Hospital Sultanah Nur Zahirah, Kuala Terengganu</td><td>Penyakit kencing manis, darah tinggi, dan dislipidemia</td></tr><tr><td>1743</td><td>WP Kuala Lumpur</td><td>Lelaki (WN)</td><td>64</td><td>Hospital Selayang</td><td>Penyakit kencing manis, darah tinggi, jantung, dan buah pinggang kronik</td></tr><tr><td>1744</td><td>Pahang</td><td>Lelaki (WN)</td><td>67</td><td>Hospital Tengku Ampuan Afzan, Kuantan</td><td>Penyakit darah tinggi, paru-paru obstruktif kronik, dan epilepsi</td></tr><tr><td>1745</td><td>Selangor</td><td>Lelaki (WN)</td><td>62</td><td>Hospital Kajang</td><td>Penyakit kencing manis, darah tinggi, jantung, dan buah pinggang kronik</td></tr><tr><td>1746</td><td>Selangor</td><td>Lelaki (WN)</td><td>53</td><td>Hospital Kuala Lumpur</td><td>Penyakit darah tinggi, hati, dan buah pinggang kronik</td></tr><tr><td>1747</td><td>Sabah</td><td>Lelaki (WN)</td><td>61</td><td>Jenazah dibawa ke Hospital Lahad Datu</td><td>Penyakit darah tinggi, dislipidemia, dan gout</td></tr><tr><td>1748</td><td>Johor</td><td>Lelaki (WN)</td><td>60</td><td>Hospital Sultanah Aminah, Johor Bahru</td><td>Limfoma</td></tr><tr><td>1749</td><td>Johor</td><td>Lelaki (WN)</td><td>59</td><td>Hospital Sultanah Aminah, Johor Bahru</td><td>Penyakit kencing manis dan darah tinggi</td></tr><tr><td>1750</td><td>Johor</td><td>Perempuan (WN)</td><td>88</td><td>Hospital Sultan Ismail, Johor Bahru</td><td>Penyakit darah tinggi</td></tr><tr><td>1751</td><td>Johor</td><td>Perempuan (WN)</td><td>73</td><td>Hospital Sultanah Aminah, Johor Bahru</td><td>Penyakit darah tinggi dan jantung</td></tr><tr><td>1752</td><td>Johor</td><td>Lelaki (WN)</td><td>76</td><td>Hospital Sultan Ismail, Johor Bahru</td><td>Penyakit kencing manis dan darah tinggi</td></tr><tr><td>1753</td><td>Johor</td><td>Lelaki (WN)</td><td>58</td><td>Hospital Sultanah Aminah, Johor Bahru</td><td>Penyakit kencing manis, darah tinggi, strok, dan buah pinggang kronik</td></tr><tr><td>1754</td><td>WP Kuala Lumpur</td><td>Perempuan (WN)</td><td>71</td><td>Hospital Selayang</td><td>Penyakit darah tinggi dan dislipidemia</td></tr><tr><td>1755</td><td>WP Kuala Lumpur</td><td>Perempuan (WN)</td><td>84</td><td>Hospital Selayang</td><td>Penyakit darah tinggi dan dislipidemia</td></tr><tr><td>1756</td><td>WP Kuala Lumpur</td><td>Lelaki (WN)</td><td>67</td><td>Hospital Canselor Tuanku Muhriz, Cheras</td><td>Penyakit kencing manis, darah tinggi, dan jantung</td></tr><tr><td>1757</td><td>WP Kuala Lumpur</td><td>Lelaki (WN)</td><td>65</td><td>Hospital Ampang</td><td>Penyakit darah tinggi</td></tr><tr><td>1758</td><td>WP Kuala Lumpur</td><td>Perempuan (WN)</td><td>61</td><td>Hospital Selayang</td><td>Penyakit buah pinggang kronik dan kanser usus</td></tr><tr><td>1759</td><td>Pahang</td><td>Perempuan (WN)</td><td>84</td><td>Hospital Tengku Ampuan Afzan, Kuantan</td><td>Penyakit kencing manis dan darah tinggi</td></tr><tr><td>1760</td><td>Selangor</td><td>Lelaki (BWN)</td><td>64</td><td>Hospital Kajang</td><td>–</td></tr><tr><td>1761</td><td>Sabah</td><td>Perempuan (BWN)</td><td>73</td><td>Jenazah dibawa ke Hospital Tawau</td><td>Penyakit kencing manis, darah tinggi, dislipidemia, dan jantung</td></tr></tbody></table></figure>
<p>*WN merujuk kepada warganegara dan BWN merujuk kepada bukan warganegara.<strong><br/></strong></p>
<p><strong>LAMPIRAN </strong><strong>3</strong></p>
<p><strong>Perincian 4,765 kes positif COVID-19 baharu yang</strong> <strong>dilaporkan di Malaysia pada 12 Mei 2021 mengikut jenis saringan adalah seperti berikut: </strong><strong></strong></p>
<figure class="wp-block-table"><table><tbody><tr><td><strong>NEGERI</strong></td><td><strong>JUMLAH KES</strong></td><td><strong>KLUSTER</strong></td><td><strong>KONTAK RAPAT</strong></td><td><strong>IMPORT A*</strong></td><td><strong>LAIN-LAIN</strong></td></tr><tr><td><strong>SELANGOR</strong></td><td>2,082</td><td>217</td><td>1,377</td><td>1</td><td>487</td></tr><tr><td><strong>SARAWAK</strong></td><td>405</td><td>38</td><td>309</td><td>–</td><td>58</td></tr><tr><td><strong>JOHOR</strong></td><td>348</td><td>104</td><td>152</td><td>–</td><td>92</td></tr><tr><td><strong>WP KUALA LUMPUR</strong></td><td>540</td><td>78</td><td>294</td><td>6</td><td>162</td></tr><tr><td><strong>PULAU PINANG</strong></td><td>259</td><td>36</td><td>114</td><td>–</td><td>109</td></tr><tr><td><strong>KELANTAN</strong><strong></strong></td><td>297</td><td>24</td><td>184</td><td>–</td><td>89</td></tr><tr><td><strong>NEGERI SEMBILAN</strong></td><td>122</td><td>13</td><td>58</td><td>–</td><td>51</td></tr><tr><td><strong>KEDAH</strong></td><td>226</td><td>42</td><td>93</td><td>–</td><td>91</td></tr><tr><td><strong>PAHANG</strong></td><td>63</td><td>21</td><td>29</td><td>–</td><td>13</td></tr><tr><td><strong>PERAK</strong></td><td>172</td><td>93</td><td>42</td><td>–</td><td>37</td></tr><tr><td><strong>MELAKA</strong></td><td>110</td><td>67</td><td>33</td><td>–</td><td>10</td></tr><tr><td><strong>SABAH</strong></td><td>70</td><td>33</td><td>25</td><td>–</td><td>12</td></tr><tr><td><strong>TERENGGANU</strong></td><td>60</td><td>8</td><td>38</td><td>–</td><td>14</td></tr><tr><td><strong>WP PUTRAJAYA</strong></td><td>4</td><td>–</td><td>3</td><td>–</td><td>1</td></tr><tr><td><strong>WP LABUAN</strong></td><td>6</td><td>2</td><td>–</td><td>–</td><td>4</td></tr><tr><td><strong>PERLIS</strong></td><td>1</td><td>–</td><td>1</td><td>–</td><td>–</td></tr><tr><td><strong>JUMLAH KESELURUHAN</strong></td><td><strong>4,765</strong></td><td><strong>776</strong></td><td><strong>2,752</strong></td><td><strong>7</strong></td><td><strong>1,230</strong></td></tr></tbody></table></figure>
<p><strong>* </strong>Import A merujuk kepada kes penularan dari luar negara<strong><br/></strong></p>
<p><strong>LAMPIRAN </strong><strong>4</strong></p>
<p><strong>KLUSTER-KLUSTER BAHARU YANG DILAPORKAN DI MALAYSIA PADA 12 MEI 2021</strong></p>
<figure class="wp-block-table"><table><tbody><tr><td><strong>No.</strong></td><td><strong>Nama Kluster</strong></td><td><strong>Kategori Kluster</strong></td><td><strong>Negeri</strong></td><td><strong>Daerah</strong></td><td><strong>Jumlah Kes</strong></td><td><strong>Jumlah Disaring</strong></td></tr><tr><td>1</td><td>Tapak Bina Persiaran Tanjung</td><td>Tempat Kerja</td><td>Selangor</td><td>Sepang</td><td>53</td><td>173</td></tr><tr><td>2</td><td>Persimpangan Batu Arang</td><td>Tempat Kerja</td><td>Selangor</td><td>Gombak dan Hulu Selangor</td><td>163</td><td>577</td></tr><tr><td>3</td><td>Tapak Bina Bukit Semenyih 2</td><td>Tempat Kerja</td><td>Selangor</td><td>Hulu Langat dan Kuala Langat</td><td>105</td><td>169</td></tr><tr><td>4</td><td>Industri Jalan Emas</td><td>Tempat Kerja</td><td>Selangor</td><td>Kuala Langat dan Klang</td><td>31</td><td>1,588</td></tr><tr><td>5</td><td>Persiaran Masjid Lima</td><td>Tempat Kerja</td><td>Selangor</td><td>Petaling, Klang, Kuala Langat, dan Kuala Selangor</td><td>26</td><td>212</td></tr><tr><td>6</td><td>Persiaran Satu</td><td>Tempat Kerja</td><td>WP Kuala Lumpur</td><td>Cheras</td><td>27</td><td>91</td></tr><tr><td>7</td><td>Tapak Bina Batu Lima</td><td>Tempat Kerja</td><td>WP Kuala Lumpur</td><td>Lembah Pantai</td><td>20</td><td>372</td></tr><tr><td>8</td><td>Jalan Segambut Pusat</td><td>Tempat Kerja</td><td>WP Kuala Lumpur dan Selangor</td><td>Kepong dan Gombak</td><td>9</td><td>23</td></tr><tr><td>9</td><td>Jalan Tembaga Industri</td><td>Tempat Kerja</td><td>Johor</td><td>Johor Bahru dan Kota Tinggi</td><td>24</td><td>258</td></tr><tr><td>10</td><td>Jalan Gangsa Industri</td><td>Tempat Kerja</td><td>Johor</td><td> Johor Bahru</td><td>15</td><td>83</td></tr><tr><td>11</td><td>Jalan Terbilang</td><td>Tempat Kerja</td><td>Pulau Pinang</td><td>Seberang Perai Utara dan Seberang Perai Tengah</td><td>43</td><td>43</td></tr><tr><td>12</td><td>Telipot</td><td>Tempat Kerja</td><td>Kelantan</td><td>Kota Bharu, Tumpat, Tanah Merah, Machang, Bachok, dan Pasir Puteh</td><td>46</td><td>188</td></tr><tr><td>13</td><td>Nanga Skrang</td><td>Komuniti</td><td>Sarawak</td><td>Sri Aman</td><td>27</td><td>66</td></tr><tr><td>14</td><td>Skim Penempatan Stapok</td><td>Komuniti</td><td>Sarawak</td><td>Kuching dan Bau</td><td>26</td><td>117</td></tr><tr><td>15</td><td>Kampung Tok Sangkut</td><td>Komuniti</td><td>Kelantan</td><td>Pasir Mas</td><td>10</td><td>43</td></tr><tr><td>16</td><td>Kahang Timur</td><td>Komuniti</td><td>Johor</td><td>Kluang</td><td>42</td><td>122</td></tr><tr><td>17</td><td>Tanjung Kapor</td><td>Komuniti</td><td>Sabah</td><td>Semporna</td><td>8</td><td>9</td></tr><tr><td>18</td><td>Lorong Taman Ipoh Dua</td><td>Kumpulan Berisiko Tinggi</td><td>Perak</td><td>Kinta dan Kuala Kangsar</td><td>21</td><td>50</td></tr><tr><td>19</td><td>Jalan Muafakat</td><td>Keagamaan</td><td>Johor</td><td>Johor Bahru</td><td>39</td><td>163</td></tr><tr><td>20</td><td>Kebagu</td><td>Institusi Pendidikan KPM</td><td>Sabah</td><td>Kota Kinabalu dan Papar</td><td>15</td><td>281`</td></tr></tbody></table></figure>
<p></p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/05/11/kenyataan-akhbar-kpk-11-mei-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 11 Mei 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/05/13/kenyataan-akhbar-kpk-13-mei-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 13 Mei 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>