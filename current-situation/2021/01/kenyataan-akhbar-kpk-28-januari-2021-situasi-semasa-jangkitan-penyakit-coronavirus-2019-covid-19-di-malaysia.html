<div class="main-content">
<article class="post-17170 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-17170">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 28 Januari 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/01/28/kenyataan-akhbar-kpk-28-januari-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:58 pm"><time class="entry-date" datetime="2021-01-28T18:58:44+08:00">January 28, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>28 JANUARI 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 28 Januari 2021 (jam 12:00 tengah hari);</p>
<ul><li>Kes sembuh :<strong>3,281 kes </strong>(154,299 kes kumulatif, 77.8%);</li><li>Kes baharu :<strong> 4,094 kes</strong> (198,208 kes kumulatif);</li><li>Kes import : <strong>8</strong><strong> kes</strong> (2 warganegara, 6 bukan warganegara)</li><li>Kes tempatan : <strong>4,086 </strong><strong>kes</strong> [3,328 warganegara (81.4%); 758 bukan warganegara (18.6%)];</li><li>Kes aktif :<strong> 43,192 kes</strong><strong>;</strong></li><li>Kes yang memerlukan rawatan di Unit Rawatan Rapi (ICU) :<strong> 303 kes</strong><strong>;</strong></li><li>Kes memerlukan bantuan pernafasan : <strong>118 kes</strong><strong>; </strong>dan</li><li>Kes kematian :10<strong> kes </strong>(717 kes kumulatif , 0.36%)</li></ul>
<p>Selangor melaporkan kes harian baharu tertinggi iaitu sebanyak <strong>1,577 kes (38.5 peratus). </strong>Daripada jumlah ini, sebanyak <strong>1,262</strong><strong> kes (80.0</strong><strong> peratus)</strong> adalah daripada kluster-kluster dan saringan kontak rapat COVID-19 yang aktif dijalankan di lapangan. Ini diikuti oleh Johor sebanyak <strong>717 kes (17.5 peratus)</strong><strong>,</strong> dan Wilayah Persekutuan Kuala Lumpur sebanyak<strong> 678 kes (16.6 peratus).</strong></p>
<p>Sebanyak <strong>27 kes (0.7 peratus)</strong> yang dilaporkan pula adalah berkaitan kluster-kluster di lokap, depot tahanan imigresen, dan penjara yang membabitkan Kluster Tembok Mempaga (11 kes), Kluster Penjara Jalan Sungai Jelok (5 kes), Kluster Penjara Seberang Perai (4 kes), Kluster Penjara Jalan Harapan (2 kes), Kluster DTI Sepang 2 (2 kes), Kluster Tembok Bukit Besi (2 kes), dan Kluster Tembok Sungai Udang (1 kes).</p>
<p>Kes-kes kematian pada hari ini dilaporkan masing-masing tiga (3) kes di Selangor dan Sabah, dua (2) kes di Wilayah Persekutuan Kuala Lumpur dan masing-masing satu (1) kes di Kedah dan Sarawak. Sebanyak sembilan (9) kes melibatkan warganegara dan satu (1) kes bukan warganegara. KKM mengucapkan takziah kepada semua ahli keluarga mereka.</p>
<p>Perincian penuh jumlah kes mengikut negeri adalah seperti di <strong>Lampiran 1 dan 2, </strong>manakala ringkasan kes kematian mengikut negeri adalah seperti di <strong>Lampiran 3</strong> yang disertakan bersama kenyataan media ini.</p>
<p><strong><u>MAKLUMAT TERKINI BERKAITAN KLUSTER-KLUSTER</u></strong></p>
<p>Berikut adalah maklumat terkini berkaitan kluster-kluster di Malaysia sehingga 28 Januari 2021;</p>
<ul><li>Jumlah kluster : <strong>779 kluster</strong><strong>;</strong></li><li>Jumlah kluster baharu : <strong>9 kluster</strong><strong>;</strong></li><li>Jumlah kluster yang telah tamat : <strong>407 kluster </strong>(termasuk <strong>tiga (3) </strong>kluster yang tamat pada hari ini iaitu <strong>Kluster Putra 15, Kluster Batu Besar, dan Kluster Kupi-</strong><strong>K</strong><strong>upi</strong>);</li><li>Jumlah kluster aktif : <strong>372 kluster</strong><strong>;</strong></li><li>Jumlah kluster dengan pertambahan kes baharu pada hari ini : <strong>89 kluster</strong>; dan</li><li>Kluster-kluster dengan pertambahan kes baharu tertinggi pada hari ini adalah <strong>Kluster Hentian </strong><strong>iaitu </strong><strong>sebanyak 88 kes, Kluster Pasai sebanyak 73 kes, dan masing masing 45 kes bagi  Kluster </strong><strong>Jalan </strong><strong>Faizal dan Kluster Jalan Playar.</strong><strong></strong></li></ul>
<p><strong><u>KLUSTER BAHARU</u></strong></p>
<p>KKM juga ingin memaklumkan terdapat <strong>sembilan (9) kluster baharu</strong> yang telah dikenal pasti pada hari ini, yang melibatkan lima (5) kluster berkaitan tempat kerja, tiga (3) kluster komuniti, dan satu (1) kluster yang melibatkan kumpulan berisiko tinggi.</p>
<p>Perincian kluster-kluster baharu adalah seperti di <strong>Lampiran 4 </strong>yang disertakan bersama kenyataan media ini.</p>
<figure class="wp-block-table"><table><tbody><tr><td><strong>No</strong></td><td><strong>Nama Kluster</strong><strong></strong></td><td><strong>Negeri</strong><strong></strong></td><td><strong>Kategori Kluster</strong><strong></strong></td></tr><tr><td>1</td><td>Jalan Faizal</td><td>Johor</td><td>Tempat Kerja</td></tr><tr><td>2</td><td>Jalan Satria</td><td>Johor</td><td>Tempat Kerja</td></tr><tr><td>3</td><td>Jalan Dewani Satu</td><td>Johor</td><td>Tempat Kerja</td></tr><tr><td>4</td><td>Industri Peramu Jaya</td><td>Pahang</td><td>Tempat Kerja</td></tr><tr><td>5</td><td>Taman Mahkota Impian</td><td>WP Labuan</td><td>Tempat Kerja</td></tr><tr><td>6</td><td>Jalan Pakat</td><td>Selangor</td><td>Komuniti</td></tr><tr><td>7</td><td>Indah Riang</td><td>Sarawak</td><td>Komuniti</td></tr><tr><td>8</td><td>Kampung Kemansur</td><td>Pahang</td><td>Komuniti</td></tr><tr><td>9</td><td>Jalan Kejora</td><td>Melaka</td><td>Kumpulan Berisiko Tinggi</td></tr></tbody></table></figure>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai agar terus patuhi saranan serta nasihat-nasihat kesihatan yang sering ditekankan iaitu;</p>
<ul><li><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li><strong>Amalkan 3W: (</strong>Amalkan<strong> <em>Wash, Wear</em></strong> dan <strong><em>Warn</em></strong>)</li></ul>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Di kesempatan ini, Kementerian Kesihatan Malaysia ingin mengucapkan Selamat Hari Thaipusam bagi semua penganut agama Hindu. Adalah diingatkan, dalam kemeriahan menyambut perayaan ini, Prosedur Amalan Standard (SOP) jangan dilupakan. </p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p><strong>28 Januari 2021 @ 6.00 petang.</strong><strong></strong><strong><br/></strong></p>
<p><strong>LAMPIRAN 1</strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 28 JANUARI 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong></td><td>1,577 (3)</td><td>59,063</td></tr><tr><td><strong>SABAH</strong><strong></strong></td><td>282</td><td>48,019</td></tr><tr><td><strong>WP KUALA LUMPUR</strong></td><td>678 (4)</td><td>23,651</td></tr><tr><td><strong>JOHOR</strong></td><td>717</td><td>19,062</td></tr><tr><td><strong>NEGERI SEMBILAN</strong></td><td>48</td><td>11,381</td></tr><tr><td><strong>PULAU PINANG</strong></td><td>99</td><td>7,579</td></tr><tr><td><strong>PERAK</strong></td><td>94</td><td>5,859</td></tr><tr><td><strong>KEDAH</strong></td><td>92</td><td>5,509</td></tr><tr><td><strong>SARAWAK</strong></td><td>171 (1)</td><td>3,945</td></tr><tr><td><strong>MELAKA</strong><strong></strong></td><td>73</td><td>3,306</td></tr><tr><td><strong>KELANTAN  </strong></td><td>37</td><td>3,100</td></tr><tr><td><strong>PAHANG </strong><strong></strong></td><td>72</td><td>2,792</td></tr><tr><td><strong>WP LABUAN</strong></td><td>55</td><td>2,089</td></tr><tr><td><strong>TERENGGANU</strong></td><td>80</td><td>1,837</td></tr><tr><td><strong>WP</strong><strong> </strong><strong>PUTRAJAYA</strong></td><td>10</td><td>848</td></tr><tr><td><strong>PERLIS</strong></td><td>9</td><td>168</td></tr><tr><td><strong>JUMLAH KESELURUHAN</strong></td><td><strong>4,094 (8)</strong><strong></strong></td><td><strong>198,208</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LAMPIRAN 2</strong></p>
<p><strong>Perincian 4,094 kes positif COVID-19 baharu yang</strong> <strong>dilaporkan di Malaysia pada 28 Januari 2021 adalah seperti berikut: </strong></p>
<ul><li><strong><u>Selangor</u></strong><strong>: 1,577 kes </strong><strong></strong><ul><li>264 kes daripada kluster-kluster, termasuk 12 kes daripada kluster baharu iaitu <strong>Kluster Jalan Pakat</strong>;<strong></strong></li></ul><ul><li>998 kes daripada saringan kontak rapat kes positif COVID-19;</li></ul><ul><li>Tiga (3) kes import dari luar negara; dan</li></ul><ul><li>312 kes daripada lain-lain saringan COVID-19.</li></ul></li></ul>
<ul><li><strong><u>Johor</u></strong><strong>: 717 kes</strong><strong></strong><ul><li>170 kes daripada kluster-kluster, termasuk 99 kes daripada kluster-kluster baharu iaitu <strong>Kluster Jalan Faizal, Kluster Jalan Satria, dan </strong><strong>Kluster </strong><strong>Jalan Dewani Satu;</strong><strong></strong></li></ul><ul><li>348 kes daripada saringan kontak rapat kes positif COVID-19;  dan<strong></strong></li></ul><ul><li>199 kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Kuala Lumpur</u></strong><strong>: 678 kes</strong>  <strong></strong><ul><li>57 kes daripada kluster-kluster sedia ada;</li></ul><ul><li>256 kes daripada saringan kontak rapat kes positif COVID-19;</li></ul><ul><li>Empat (4) kes import dari luar negara; dan</li></ul><ul><li>361 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Sabah</u></strong><strong>: 282 kes </strong><strong></strong><ul><li>Tujuh (7) kes daripada kluster-kluster sedia ada;<strong></strong></li></ul><ul><li>185 kes daripada saringan kontak rapat kes positif COVID-19; dan</li></ul><ul><li>90 kes daripada lain-lain saringan COVID-19.</li></ul></li></ul>
<ul><li><strong><u>Sarawak</u></strong><strong>: 171 kes</strong><strong></strong><ul><li>84 kes daripada kluster-kluster, termasuk empat (4) kes daripada kluster baharu iaitu <strong>Kluster Indah Riang</strong>;</li></ul><ul><li>Satu (1) kes import dari luar negara; dan</li></ul><ul><li>86 kes daripada lain-lain saringan COVID-19.</li></ul></li></ul>
<ul><li><strong><u>Pulau Pinang</u></strong><strong>: 99 kes</strong> <ul><li>31 kes daripada daripada kluster-kluster sedia ada;</li></ul><ul><li>38 kes daripada saringan kontak rapat kes positif COVID-19; dan</li></ul><ul><li>30 kes daripada lain-lain saringan COVID-19.</li></ul></li></ul>
<ul><li><strong><u>Perak</u></strong><strong>: 94 kes</strong><strong></strong><ul><li>15 kes daripada kluster-kluster sedia ada;</li></ul><ul><li>53 kes daripada saringan kontak rapat kes positif COVID-19; dan</li></ul><ul><li>26 kes daripada lain-lain saringan COVID-19</li></ul></li></ul>
<ul><li><strong><u>Kedah</u></strong><strong>: 92 kes</strong><ul><li>19 kes daripada kluster-kluster sedia ada;</li></ul><ul><li>41 kes daripada saringan kontak rapat kes positif COVID-19; dan</li></ul><ul><li>32 kes daripada lain-lain saringan COVID-19.</li></ul></li></ul>
<ul><li><strong><u>Terengganu</u></strong><strong>: 80 kes </strong><strong><u></u></strong><ul><li>12 kes daripada kluster-kluster sedia ada;<strong></strong></li></ul><ul><li>48 kes daripada saringan kontak rapat kes positif COVID-19; dan</li></ul><ul><li>20 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Melaka</u></strong><strong>: 73 kes </strong><strong></strong><ul><li>16 kes daripada kluster-kluster, termasuk tiga (3) kes daripada kluster baharu iaitu <strong>Kluster Jalan Kejora</strong>;</li></ul><ul><li>29 kes daripada saringan kontak rapat kes positif COVID-19; dan</li></ul><ul><li>28 kes daripada lain-lain saringan COVID-19.</li></ul></li></ul>
<ul><li><strong><u>Pahang</u></strong><strong>: </strong><strong>72</strong><strong> kes</strong> <strong></strong><ul><li>33 kes daripada kluster-kluster, termasuk 13 kes daripada kluster-kluster baharu iaitu <strong>Kluster Industri Peramu Jaya dan Kluster Kampung Kemansur;</strong></li></ul><ul><li>22 kes daripada saringan kontak rapat kes positif COVID-19; dan</li></ul><ul><li>17 kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Labuan</u></strong><strong>: 55 kes</strong><strong></strong><ul><li>39 kes daripada kluster-kluster, termasuk tujuh (7) kes daripada kluster baharu iaitu <strong>Kluster Taman Mahkota Impian</strong>;<strong></strong></li></ul><ul><li>lapan (8) kes daripada saringan kontak rapat kes positif COVID-19; dan<strong></strong></li></ul><ul><li>Lapan (8) kes daripada lain-lain saringan COVID-19.</li></ul></li></ul>
<ul><li><strong><u>Negeri Sembilan</u></strong><strong>: 48 kes</strong><strong></strong><ul><li>16 kes daripada kluster sedia ada;<strong></strong></li></ul><ul><li>19 kes daripada saringan kontak rapat kes positif COVID-19; dan</li></ul><ul><li>13 kes daripada lain-lain saringan COVID-19.</li></ul></li></ul>
<ul><li><strong><u>Kelantan</u></strong><strong>: 37 kes</strong><strong></strong><ul><li>Tiga (3) kes daripada kluster sedia ada;<strong></strong></li></ul><ul><li>21 kes daripada saringan kontak rapat kes positif COVID-19; dan</li></ul><ul><li>13 kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Putrajaya</u></strong><strong>: 10 kes</strong> <strong></strong><ul><li>Lapan (8) kes daripada saringan kontak rapat kes positif COVID-19; dan</li></ul><ul><li>Dua (2) kes daripada lain-lain saringan COVID-19.</li></ul></li></ul>
<ul><li><strong><u>Perlis</u></strong><strong> : Sembilan (9) kes</strong><strong> </strong>daripada lain-lain saringan COVID-19.</li></ul>
<p><strong>LAMPIRAN 3</strong></p>
<p><strong>Ringkasan 10 kes kematian pada 28 Januari 2021 adalah seperti berikut:</strong></p>
<figure class="wp-block-table"><table><tbody><tr><td><strong>No. Kematian</strong></td><td><strong>No. Kes</strong></td><td><strong>Negeri</strong></td><td><strong>Jantina</strong> <strong>(Warganegara)</strong></td><td><strong>Umur (tahun)</strong></td><td><strong>Hospital</strong><strong> </strong><strong>/</strong> <strong>Tempat Kematian</strong></td><td><strong>Latar Belakang</strong></td></tr><tr><td>708</td><td>104617</td><td>WP Kuala Lumpur</td><td>Lelaki (WN)</td><td>67</td><td>Hospital Sungai Buloh</td><td>Penyakit darah tinggi, jantung,  dan buah pinggang kronik</td></tr><tr><td>709</td><td>147241</td><td>Kedah</td><td>Perempuan (WN)</td><td>78</td><td>Hospital Sultanah Bahiyah, Alor Setar</td><td>Penyakit kencing manis, darah tinggi, buah pinggang kronik, dan paru-paru kronik</td></tr><tr><td>710</td><td>152482</td><td>Selangor</td><td>Lelaki (WN)</td><td>69</td><td>Hospital Sungai Buloh</td><td>Penyakit darah tinggi dan buah pinggang kronik</td></tr><tr><td>711</td><td>154697</td><td>Sarawak</td><td>Perempuan (WN)</td><td>79</td><td>Hospital Sibu</td><td>Penyakit darah tinggi dan <em>dementia</em></td></tr><tr><td>712</td><td>177985</td><td>Sabah</td><td>Lelaki (WN)</td><td>67</td><td>Hospital Keningau</td><td>Gout</td></tr><tr><td>713</td><td>185121</td><td>Sabah</td><td>Lelaki (WN)</td><td>63</td><td>Hospital Lahad Datu</td><td>Penyakit kencing manis, darah tinggi, dan jantung</td></tr><tr><td>714</td><td>185180</td><td>Sabah</td><td>Lelaki (WN)</td><td>62</td><td>Jenazah dibawa ke Hospital Lahad Datu</td><td>Penyakit kencing manis, darah tinggi, dan strok</td></tr><tr><td>715</td><td>188114</td><td>Selangor</td><td>Perempuan (WN)</td><td>89</td><td>Hospital Ampang</td><td>Penyakit kencing manis dan darah tinggi</td></tr><tr><td>716</td><td>192098</td><td>WP Kuala Lumpur</td><td>Lelaki (WN)</td><td>22</td><td>Hospital Canselor Tuanku Muhriz, Cheras</td><td>–</td></tr><tr><td>717</td><td>191252</td><td>Selangor</td><td>Lelaki (BWN)</td><td>32</td><td>Jenazah dibawa ke Hospital Kajang</td><td>–</td></tr></tbody></table></figure>
<p>*WN merujuk kepada warganegara dan BWN merujuk kepada bukan warganegara.<strong><br/></strong></p>
<p><strong>LAMPIRAN 4</strong></p>
<p><strong>Perincian sembilan (9) </strong><strong>kluster baharu yang telah dikenal pasti pada hari ini iaitu:</strong></p>
<ul type="1"><li><strong><u>KLUSTER JALAN PAKAT</u></strong></li></ul>
<p>Kluster komuniti ini melibatkan daerah Kuala Selangor di Selangor. Kes indeks bagi kluster ini (iaitu kes ke-173134) telah dilaporkan positif COVID-19 pada 22 Januari 2021 hasil saringan individu bergejala. Nama kluster merujuk kepada lokaliti di mana kes indeks bertugas secara sambilan iaitu di Jalan Pakat, Ijok, Kuala Selangor. Sehingga 28 Januari 2021, sejumlah 74 individu telah disaring, di mana <strong>27</strong><strong> </strong><strong>kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER JALAN FAIZAL</u></strong></li></ul>
<p>Kluster tempat kerja ini melibatkan daerah Pontian di Johor. Kes indeks bagi kluster ini (iaitu kes ke-171310) telah dilaporkan positif COVID-19 pada 21 Januari 2021 hasil saringan sebelum pulang ke negara asal. Kluster ini melibatkan pekerja kilang di Jalan Faizal, Pekan Nanas, Pontian. Sehingga 28 Januari 2021, sejumlah 400 individu telah disaring, di mana <strong>68</strong><strong> </strong><strong>kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER JALAN SATRIA</u></strong><strong><u></u></strong></li></ul>
<p>Kluster tempat kerja ini melibatkan daerah Johor Bahru di Johor. Kes-kes bagi kluster ini telah dilaporkan positif COVID-19 pada 28 Januari 2021 hasil saringan bersasar sebuah kilang di Jalan Satria 2, JB Perdana Industrial Park, Skudai, Johor Bahru. Sehingga 28 Januari 2021, sejumlah 83 individu telah disaring, di mana <strong>38</strong><strong> </strong><strong>kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER JALAN DEWANI SATU</u></strong><strong><u></u></strong></li></ul>
<p>Kluster tempat kerja ini melibatkan daerah Johor Bahru di Johor. Kes-kes bagi kluster ini telah dilaporkan positif COVID-19 pada 28 Januari 2021 hasil saringan bersasar sebuah kilang di Jalan Dewani 1, Off Jalan Tampoi, Kawasan Perindustrian Temenggong, Johor Bahru. Sehingga 28 Januari 2021, sejumlah 166 individu telah disaring, di mana <strong>16</strong><strong> </strong><strong>kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER INDAH RIANG</u></strong><strong><u></u></strong></li></ul>
<p>Kluster komuniti ini melibatkan daerah Kuching, Simunjan, Samarahan, dan Saratok di Sarawak. Kes indeks bagi kluster ini (iaitu kes ke-179823) telah dilaporkan positif COVID-19 pada 23 Januari 2021 hasil saringan individu bergejala. Kluster ini melibatkan satu majlis sosial yang dihadiri oleh kes indeks. Nama kluster merujuk kepada lokaliti kediaman kes indeks iaitu di Taman Indah, Bandar Baru Samariang, Kuching. Sehingga 28 Januari 2021, sejumlah 150 individu telah disaring, di mana <strong>20</strong><strong> </strong><strong>kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER </u></strong><strong><u>JALAN </u></strong><strong><u>KEJORA</u></strong></li></ul>
<p>Kluster kumpulan berisiko tinggi ini melibatkan daerah Melaka Tengah, Alor Gajah, dan Jasin di Melaka serta daerah Bandar Baharu di Kedah. Kes indeks bagi kluster ini (iaitu kes ke-150857) telah dilaporkan positif COVID-19 pada 15 Januari 2021 hasil saringan individu bergejala. Nama kluster merujuk kepada lokaliti kediaman kes indeks yang terletak di Jalan Kejora 3, Taman Tanjung Minyak, Melaka Tengah. Sehingga 28 Januari 2021, sejumlah 248 individu telah disaring, di mana <strong>36</strong><strong> </strong><strong>kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER INDUSTRI PERAMU JAYA</u></strong></li></ul>
<p>Kluster tempat kerja ini melibatkan daerah Pekan di Pahang. Kes indeks bagi kluster ini (iaitu kes ke-180236) telah dilaporkan positif COVID-19 pada 23 Januari 2021 hasil saringan individu bergejala. Kluster ini melibatkan pekerja kilang yang terletak di Kawasan Perindustrian Peramu Jaya, Jalan Pekan-Kuantan, Pekan. Sehingga 28 Januari 2021, sejumlah 95 individu telah disaring, di mana <strong>11</strong><strong> </strong><strong>kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER KAMPUNG KEMANSUR</u></strong></li></ul>
<p>Kluster komuniti ini melibatkan daerah Bentong di Pahang. Kes indeks bagi kluster ini (iaitu kes ke-154682) telah dilaporkan positif COVID-19 pada 16 Januari 2021 hasil saringan individu bergejala. Nama kluster merujuk kepada lokaliti kediaman kes indeks iaitu di Kampung Kemansur, Bentong. Sehingga 28 Januari 2021, sejumlah 43 individu telah disaring, di mana <strong>11</strong><strong> </strong><strong>kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER TAMAN MAHKOTA IMPIAN</u></strong><strong><u></u></strong></li></ul>
<p>Kluster tempat kerja ini melibatkan Wilayah Persekutuan Labuan. Kes indeks bagi kluster ini (iaitu kes ke-198084) telah dilaporkan positif COVID-19 pada 28 Januari 2021 hasil saringan individu bergejala. Kluster ini melibatkan pekerja dan pelajar pusat asuhan yang terletak di Taman Mahkota Impian, Sungai Buton. Sehingga 28 Januari 2021, sejumlah 83 individu telah disaring, di mana <strong>tujuh (7)</strong><strong> </strong><strong>kes</strong> telah dikesan positif COVID-19 dalam kluster ini.</p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/01/27/kenyataan-akhbar-kpk-27-januari-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 27 Januari 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/01/29/moh-press-release-29-january-2021-malaysia-joins-landmarks-across-the-world-to-light-up-kl-tower-as-a-sign-of-unity-to-combat-neglected-tropical-diseases-ntds/" rel="next">MOH Press Release 29 January 2021 – Malaysia Joins Landmarks Across The World To Light Up KL Tower As A Sign Of Unity To Combat Neglected Tropical Diseases (NTDs)</a></span>
</div>
</nav>
</div>