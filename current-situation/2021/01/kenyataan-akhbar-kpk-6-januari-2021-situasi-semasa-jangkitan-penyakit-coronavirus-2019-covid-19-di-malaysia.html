<div class="main-content">
<article class="post-16982 post type-post status-publish format-standard hentry category-press layout-horizontal-right" id="post-16982">
<a class="post-lead-category" href="https://kpkesihatan.com/category/press/">Press</a>
<h1 class="title">Kenyataan Akhbar KPK 6 Januari 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/01/06/kenyataan-akhbar-kpk-6-januari-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:22 pm"><time class="entry-date" datetime="2021-01-06T18:22:32+08:00">January 6, 2021</time></a> </div>
<section class="entry">
<p><strong><u><span style="text-decoration:underline;">STATUS TERKINI KES DISAHKAN COVID-19 YANG TELAH PULIH</span></u></strong></p>
<p>Kementerian Kesihatan Malaysia (KKM) ingin memaklumkan bahawa pada hari ini bilangan kes sembuh COVID-19 adalah sebanyak<strong> 1,129 kes. </strong>Ini menjadikan jumlah kumulatif kes sembuh sepenuhnya daripada COVID-19 adalah sebanyak<strong> 100,578 kes </strong>(80.2 peratus daripada jumlah keseluruhan kes).  </p>
<p><strong><u>STATUS TERKINI KES COVID-19 DI MALAYSIA</u></strong><strong><u></u></strong></p>
<p>Pada hari ini, 6 Januari 2021, Malaysia telah merekodkan kes harian baharu tertinggi iaitu sebanyak 2,593 kes. Ini menjadikan jumlah kes positif COVID-19 di Malaysia sebanyak<strong> 125,438</strong><strong> </strong><strong>kes</strong>. Manakala,<strong> jumlah kes aktif dengan kebolehjangkitan COVID-19 pula adalah 24,347 kes.</strong>  Daripada jumlah kes baharu berkenaan, terdapat empat (4) kes import yang mendapat jangkitan dari luar negara manakala penularan COVID-19 dalam negara pula adalah sebanyak 2,589 kes.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/01/bm-kes-positif-2021-jan6_mesa-de-trabajo-1.jpg"><img alt="" class="wp-image-16987" data-attachment-id="16987" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="bm-kes-positif-2021-jan6_mesa-de-trabajo-1" data-large-file="https://kpkesihatan.files.wordpress.com/2021/01/bm-kes-positif-2021-jan6_mesa-de-trabajo-1.jpg?w=1024" data-medium-file="https://kpkesihatan.files.wordpress.com/2021/01/bm-kes-positif-2021-jan6_mesa-de-trabajo-1.jpg?w=300" data-orig-file="https://kpkesihatan.files.wordpress.com/2021/01/bm-kes-positif-2021-jan6_mesa-de-trabajo-1.jpg" data-orig-size="3126,2471" data-permalink="https://kpkesihatan.com/bm-kes-positif-2021-jan6_mesa-de-trabajo-1/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/01/bm-kes-positif-2021-jan6_mesa-de-trabajo-1.jpg?w=1024" srcset="https://kpkesihatan.files.wordpress.com/2021/01/bm-kes-positif-2021-jan6_mesa-de-trabajo-1.jpg?w=1024 1024w, https://kpkesihatan.files.wordpress.com/2021/01/bm-kes-positif-2021-jan6_mesa-de-trabajo-1.jpg?w=2048 2048w, https://kpkesihatan.files.wordpress.com/2021/01/bm-kes-positif-2021-jan6_mesa-de-trabajo-1.jpg?w=150 150w, https://kpkesihatan.files.wordpress.com/2021/01/bm-kes-positif-2021-jan6_mesa-de-trabajo-1.jpg?w=300 300w, https://kpkesihatan.files.wordpress.com/2021/01/bm-kes-positif-2021-jan6_mesa-de-trabajo-1.jpg?w=768 768w"/></a></figure></div>
<p>Selangor melaporkan kes harian baharu tertinggi iaitu sebanyak <strong>965 kes (37.2 peratus). </strong>Daripada jumlah ini, sebanyak <strong>894 kes (92.6 peratus)</strong> adalah daripada kluster-kluster dan saringan kontak rapat COVID-19 yang aktif dijalankan di lapangan. Ini diikuti oleh Johor sebanyak <strong>571 kes (22.0 peratus)</strong> dan Sabah sebanyak<strong> 405 kes (15.6 peratus).</strong></p>
<p>Sebanyak <strong>81 kes (3.1 peratus)</strong> yang dilaporkan pula adalah berkaitan kluster-kluster di lokap, depot tahanan imigresen, dan penjara yang membabitkan Kluster Penjara Jalan Harapan (73 kes), Kluster Pagar Siput (4 kes), Kluster Tembok Gajah (3 kes), dan Kluster Matambai (1 kes).</p>
<p>Perincian penuh jumlah kes mengikut negeri adalah seperti di <strong>Lampiran 1 dan 2</strong> yang disertakan bersama kenyataan media ini.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/01/data-summary-1.jpg"><img alt="" class="wp-image-16985" data-attachment-id="16985" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="data-summary-1" data-large-file="https://kpkesihatan.files.wordpress.com/2021/01/data-summary-1.jpg?w=815" data-medium-file="https://kpkesihatan.files.wordpress.com/2021/01/data-summary-1.jpg?w=239" data-orig-file="https://kpkesihatan.files.wordpress.com/2021/01/data-summary-1.jpg" data-orig-size="2782,3496" data-permalink="https://kpkesihatan.com/data-summary-1/" sizes="(max-width: 815px) 100vw, 815px" src="https://kpkesihatan.files.wordpress.com/2021/01/data-summary-1.jpg?w=815" srcset="https://kpkesihatan.files.wordpress.com/2021/01/data-summary-1.jpg?w=815 815w, https://kpkesihatan.files.wordpress.com/2021/01/data-summary-1.jpg?w=1630 1630w, https://kpkesihatan.files.wordpress.com/2021/01/data-summary-1.jpg?w=119 119w, https://kpkesihatan.files.wordpress.com/2021/01/data-summary-1.jpg?w=239 239w, https://kpkesihatan.files.wordpress.com/2021/01/data-summary-1.jpg?w=768 768w"/></a></figure></div>
<p>Sehingga kini, terdapat<strong> 141 kes </strong>positif COVID-19 yang sedang dirawat di <strong>Unit Rawatan Rapi (ICU),</strong> di mana<strong> 67 kes </strong>memerlukan bantuan pernafasan.</p>
<p>Dukacita dimaklumkan terdapat pertambahan<strong> empat (4) kes</strong> kematian COVID-19 pada hari ini, menjadikan jumlah kumulatif kes kematian COVID-19 di Malaysia adalah sebanyak <strong>513 kes (0.41 peratus daripada jumlah keseluruhan kes).</strong></p>
<p>Ringkasan kes kematian hari ini adalah seperti berikut:</p>
<figure class="wp-block-table"><table><tbody><tr><td><strong>No. Kematian</strong></td><td><strong>No. Kes</strong><strong></strong></td><td><strong>Negeri</strong><strong></strong></td><td><strong>Jantina (warganegara)</strong><strong></strong></td><td><strong>Umur (tahun)</strong><strong></strong></td><td><strong>Hospital/</strong><strong></strong> <strong>Tempat Kematian</strong><strong></strong></td><td><strong>Latar Belakang</strong><strong></strong></td></tr><tr><td>510</td><td>43178</td><td>Sabah</td><td>Lelaki (WN)</td><td>65</td><td>Hospital Queen Elizabeth, Kota Kinabalu</td><td>Penyakit darah tinggi, kencing manis, gout dan buah pinggang kronik</td></tr><tr><td>511</td><td>106140</td><td>WP Kuala Lumpur</td><td>Perempuan (WN)</td><td>60</td><td>Hospital Sungai Buloh</td><td>Penyakit darah tinggi</td></tr><tr><td>512</td><td>111987</td><td>Selangor</td><td>Lelaki (WN)</td><td>73</td><td>Jenazah dibawa ke Hospital Selayang</td><td>Penyakit darah tinggi, kencing manis, dan buah pinggang kronik</td></tr><tr><td>513</td><td>113249</td><td>Sabah</td><td>Perempuan (WN)</td><td>50</td><td>Jenazah dibawa ke Hospital Kudat</td><td>Penyakit darah tinggi, dislipidemia dan obesiti</td></tr></tbody></table></figure>
<p>*WN merujuk kepada warganegara.</p>
<p>KKM mengucapkan takziah kepada semua ahli keluarga mereka.</p>
<p><a><strong><u>MAKLUMAT TERKINI BERKAITAN KLUSTER-KLUSTER</u></strong></a></p>
<p>Sehingga 6 Januari 2021, terdapat sebanyak <strong>561 kluster</strong> telah dilaporkan termasuk <strong>13 kluster baharu</strong> pada hari ini. Jumlah kluster yang telah tamat pula adalah sebanyak<strong> 309 kluster</strong>, termasuk tiga (3) kluster yang tamat pada hari ini iaitu Kluster Kobena, Kluster Mengketil, dan Kluster UD SS2. Ini menjadikan jumlah kluster aktif yang dipantau adalah sebanyak <strong>252 kluster</strong>. Daripada jumlah tersebut, sebanyak<strong> 62 kluster</strong> melaporkan pertambahan kes pada hari ini. Kluster-kluster yang melaporkan pertambahan kes baharu tertinggi adalah <strong>Kluster Seri Lanang (504 kes), Kluster Bukit Pasir (283 kes), dan Kluster Teratai (85 kes).</strong></p>
<p><strong><u>KLUSTER BAHARU</u></strong></p>
<p>KKM juga ingin memaklumkan terdapat <strong>13</strong> <strong>kluster baharu</strong> yang telah dikenal pasti pada hari ini iaitu:</p>
<ol type="1"><li><strong><u>KLUSTER DATARAN UTAS</u></strong><strong><u></u></strong></li></ol>
<p>Kluster tempat kerja ini melibatkan daerah Petaling di Selangor. Kes-kes bagi kluster ini telah dilaporkan positif COVID-19  bermula pada 6 Januari 2021 melalui saringan bersasar di sebuah syarikat. Sehingga 6 Januari 2021, sejumlah 196 individu telah disaring, di mana<strong> 66 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER CASA PERMAI</u></strong><strong><u></u></strong></li></ul>
<p>Kluster tempat kerja ini melibatkan daerah Petaling di Selangor. Kes-kes bagi kluster ini telah dilaporkan positif COVID-19  bermula pada 31 Disember 2020 melalui saringan bersasar di sebuah pasaraya. Sehingga 6 Januari 2021, sejumlah 650 individu telah disaring, di mana<strong> 109 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER MEDAN JASA</u></strong><strong><u></u></strong></li></ul>
<p>Kluster ini melibatkan daerah Petaling di Selangor; daerah Kuala Kangsar di Perak; dan daerah Lembah Pantai di Wilayah Persekutuan Kuala Lumpur. Kes indeks bagi kluster ini (iaitu kes ke-107659) merupakan kes <em>Severe Acute Respiratory Infections</em> (SARI) telah dilaporkan positif COVID-19 pada 29 Disember 2020. Sehingga 6 Januari 2021, sejumlah 142 individu telah disaring, di mana <strong>64 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER TASIK UTAMA </u></strong><strong><u></u></strong></li></ul>
<p>Kluster ini melibatkan daerah Seremban di Negeri Sembilan dan daerah Hulu Langat di Selangor. Kes indeks bagi kluster ini (iaitu kes ke-123974) telah dilaporkan positif COVID-19 pada 6 Januari 2021 hasil saringan individu bergejala. Sehingga 6 Januari 2021, sejumlah 511 individu telah disaring, di mana <strong>49 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER FIRMA</u></strong><strong><u></u></strong></li></ul>
<p>Kluster tempat kerja ini melibatkan daerah Johor Bahru di Johor. Kes-kes bagi kluster ini telah dilaporkan positif COVID-19  bermula pada 6 Januari 2021 melalui saringan bersasar di sebuah kilang. Sehingga 6 Januari 2021, sejumlah 85 individu telah disaring, di mana<strong> 45 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER PERSIARAN TEKNOLOGI</u></strong><strong><u></u></strong></li></ul>
<p>Kluster tempat kerja ini melibatkan daerah Kulai di Johor. Kes-kes bagi kluster ini telah dilaporkan positif COVID-19  bermula pada 6 Januari 2021 melalui saringan bersasar di sebuah kilang. Sehingga 6 Januari 2021, sejumlah 32 individu telah disaring, di mana<strong> 25 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER </u></strong><strong><u>BERSEPADU</u></strong><strong><u></u></strong></li></ul>
<p>Kluster tempat kerja ini melibatkan daerah Kota Tinggi di Johor. Kes indeks bagi kluster ini (iaitu kes ke-114631) telah dilaporkan positif COVID-19 pada 1 Januari 2021 hasil saringan bersasar di tempat kerja. Sehingga 6 Januari 2021, sejumlah 172 individu telah disaring, di mana <strong>21 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER JALAN PADU</u></strong><strong><u></u></strong></li></ul>
<p>Kluster tempat kerja ini melibatkan daerah Johor Bahru di Johor. Kes indeks bagi kluster ini (iaitu kes ke-118692) telah dilaporkan positif COVID-19 pada 3 Januari 2021 hasil saringan individu bergejala. Sehingga 6 Januari 2021, sejumlah 151 individu telah disaring, di mana <strong>17 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER KAMPUNG PITAS</u></strong><strong><u></u></strong></li></ul>
<p>Kluster tempat kerja ini melibatkan daerah Kalabakan dan Tawau di Sabah. Kes indeks bagi kluster ini (iaitu kes ke-115262) telah dilaporkan positif COVID-19 pada 2 Januari 2021 hasil saringan individu bergejala. Sehingga 6 Januari 2021, sejumlah 149 individu telah disaring, di mana <strong>72 kes</strong> telah dikesan positif COVID-19 dalam kluster ini.</p>
<ol type="1"><li><strong><u>KLUSTER IKAN EMAS</u></strong><strong><u></u></strong></li></ol>
<p>Kluster tempat kerja ini melibatkan daerah Cheras di  Wilayah Persekutuan Kuala Lumpur. Kes-kes bagi kluster ini telah dilaporkan positif COVID-19  bermula pada 6 Januari 2021 melalui saringan bersasar di sebuah syarikat. Sehingga 6 Januari 2021, sejumlah 43 individu telah disaring, di mana<strong> 35 kes</strong> telah dikesan positif COVID-19 dalam kluster ini.</p>
<ol type="1"><li><strong><u>KLUSTER KAYUH </u></strong><strong><u></u></strong></li></ol>
<p>Kluster tempat kerja ini melibatkan daerah Titiwangsa, Kepong, dan Lembah Pantai di Wilayah Persekutuan Kuala Lumpur. Kes indeks bagi kluster ini (iaitu kes ke-121936) telah dilaporkan positif COVID-19 pada 5 Januari 2021 melalui saringan kontak rapat. Sehingga 6 Januari 2021, sejumlah 112 individu telah disaring, di mana <strong>11 kes</strong> telah dikesan positif COVID-19 dalam kluster ini.</p>
<ol type="1"><li><strong><u>KLUSTER JALAN SEPUTEH</u></strong><strong><u></u></strong></li></ol>
<p>Kluster tempat kerja ini melibatkan daerah Lembah Pantai di  Wilayah Persekutuan Kuala Lumpur. Kes-kes bagi kluster ini telah dilaporkan positif COVID-19  bermula pada 6 Januari 2021 melalui saringan bersasar di sebuah restoran. Sehingga 6 Januari 2021, sejumlah 25 individu telah disaring, di mana<strong> 18 kes</strong> telah dikesan positif COVID-19 dalam kluster ini.</p>
<ol type="1"><li><strong><u>KLUSTER ANAK AIR </u></strong><strong><u></u></strong></li></ol>
<p>Kluster ini melibatkan daerah Melaka Tengah dan Jasin di Melaka. Kes indeks bagi kluster ini (iaitu kes ke-114997) telah dilaporkan positif COVID-19 pada 1 Januari 2021 hasil saringan individu bergejala. Sehingga 6 Januari 2021, sejumlah 150 individu telah disaring, di mana <strong>14 kes</strong> telah dikesan positif COVID-19 dalam kluster ini.</p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai agar terus patuhi saranan serta nasihat-nasihat kesihatan yang sering ditekankan iaitu;</p>
<ul><li><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li><strong>Amalkan 3W: (</strong>Amalkan<strong> <em>Wash, Wear</em></strong> dan <strong><em>Warn</em></strong>)</li></ul>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p><strong>Sekian, terima kasih.</strong><strong></strong></p>
<p><a><strong>TAN SRI DATO’ SERI DR. NOOR HISHAM ABDULLAH</strong></a><strong></strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p><strong>6 Januari 2021 @ 5.00 petang.</strong><strong></strong><strong><br/></strong></p>
<p><strong>LAMPIRAN 1</strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 6 JANUARI 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SABAH</strong></td><td>405</td><td>38,960</td></tr><tr><td><strong>SELANGOR</strong></td><td>965 (1)</td><td>36,641</td></tr><tr><td><strong>WP KUALA LUMPUR</strong></td><td>265 (1)</td><td>14,942</td></tr><tr><td><strong>NEGERI SEMBILAN</strong></td><td>125</td><td>8,361</td></tr><tr><td><strong>JOHOR</strong></td><td>571 (2)</td><td>7,899</td></tr><tr><td><strong>PULAU PINANG</strong></td><td>77</td><td>4,297</td></tr><tr><td><strong>PERAK</strong></td><td>34</td><td>3,426</td></tr><tr><td><strong>KEDAH</strong></td><td>42</td><td>3,278</td></tr><tr><td><strong>WP LABUAN</strong></td><td>9</td><td>1,768</td></tr><tr><td><strong>PAHANG </strong><strong></strong></td><td>11</td><td>1,479</td></tr><tr><td><strong>MELAKA</strong><strong></strong></td><td>13</td><td>1,417</td></tr><tr><td><strong>SARAWAK</strong></td><td>5</td><td>1,166</td></tr><tr><td><strong>KELANTAN</strong></td><td>43</td><td>1,019</td></tr><tr><td><strong>TERENGGANU</strong></td><td>19</td><td>395</td></tr><tr><td><strong>WP</strong><strong> </strong><strong>PUTRAJAYA</strong></td><td>9</td><td>343</td></tr><tr><td><strong>PERLIS</strong></td><td>0</td><td>47</td></tr><tr><td><strong>JUMLAH KESELURUHAN</strong></td><td><strong>2,593 (4)</strong><strong></strong></td><td><strong>125,438</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LAMPIRAN 2</strong></p>
<p><strong>Perincian 2,593 kes positif COVID-19 baharu yang</strong> <strong>dilaporkan di Malaysia pada 6 Januari 2021 adalah seperti berikut: </strong></p>
<ul><li><strong><u>Selangor</u></strong><strong>: 965 kes </strong><strong></strong><ul><li>729 kes daripada kluster-kluster, termasuk 124 kes daripada kluster-kluster baharu iaitu<strong> Kluster Dataran Utas, Kluster Casa Permai, Kluster Medan Jasa</strong><strong>,</strong><strong> </strong>dan<strong> Kluster Tasik Utama</strong>;<strong></strong></li></ul><ul><li>165 kes daripada saringan kontak rapat kes positif COVID-19;</li></ul><ul><li>Satu (1) kes import dari luar negara; dan</li></ul><ul><li>70 kes daripada lain-lain saringan COVID-19.</li></ul></li></ul>
<ul><li><strong><u>Johor</u></strong><strong>: 571 kes</strong><ul><li>476 kes daripada kluster-kluster, termasuk 88 kes daripada kluster-kluster baharu iaitu <strong>Kluster Firma, Kluster Persiaran Teknologi, Kluster </strong><strong>Bersepadu</strong><strong> </strong>dan<strong> Kluster Jalan Padu</strong>;<strong></strong></li></ul><ul><li>45 kes daripada saringan kontak rapat kes positif COVID-19;</li></ul><ul><li>Dua (2) kes import dari luar negara; dan</li></ul><ul><li>48 kes daripada lain-lain saringan COVID-19. </li></ul></li><li><strong><u>Sabah</u></strong><strong>: 405 kes </strong><strong></strong><ul><li>71 kes daripada kluster-kluster, termasuk 65 kes daripada kluster baharu iaitu <strong>Kluster Kampung Pitas</strong>;<strong></strong></li></ul><ul><li>242 kes daripada saringan kontak rapat kes positif COVID-19; dan</li></ul><ul><li>92 kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Kuala Lumpur</u></strong><strong>: 265 kes</strong>  <strong></strong><ul><li>101 kes daripada kluster-kluster, termasuk 59 kes daripada kluster-kluster baharu iaitu <strong>Kluster Ikan </strong><strong>E</strong><strong>mas, Kluster Kayuh</strong><strong>,</strong><strong> </strong>dan<strong> Kluster Jalan Seputeh</strong>;<strong></strong></li></ul><ul><li>80 kes daripada saringan kontak rapat kes positif COVID-19;</li></ul><ul><li>Satu (1) kes import dari luar negara; dan</li></ul><ul><li>83 kes daripada lain-lain saringan COVID-19.</li></ul></li></ul>
<ul><li><strong><u>Negeri Sembilan</u></strong><strong>: 12</strong><strong>5</strong><strong> kes</strong><strong></strong><ul><li>97 kes daripada kluster-kluster, termasuk 19 kes daripada kluster baharu iaitu <strong>Kluster Tasik Utama</strong>;<strong></strong></li></ul><ul><li>17 kes daripada saringan kontak rapat kes positif COVID-19; dan</li></ul><ul><li>11 kes daripada lain-lain saringan COVID-19.</li></ul></li></ul>
<ul><li><strong><u>Pulau Pinang</u></strong><strong>: 77 kes</strong> <ul><li>44 kes daripada daripada kluster-kluster sedia ada;</li></ul><ul><li>Lapan (8) kes daripada saringan kontak rapat kes positif COVID-19; dan</li></ul><ul><li>25 kes daripada lain-lain saringan COVID-19.</li></ul></li></ul>
<ul><li><strong><u>Kelantan</u></strong><strong>: 43 kes</strong><strong></strong><ul><li>17 kes daripada kluster-kluster sedia ada;<strong></strong></li></ul><ul><li>Sembilan (9) kes daripada saringan kontak rapat kes positif COVID-19; dan</li></ul><ul><li>17 kes daripada lain-lain saringan COVID-19.</li></ul></li></ul>
<ul><li><strong><u>Kedah</u></strong><strong>: 42 kes</strong><ul><li>19 kes daripada kluster-kluster sedia ada;</li></ul><ul><li>13 kes daripada saringan kontak rapat kes positif COVID-19; dan</li></ul><ul><li>10 kes daripada lain-lain saringan COVID-19.</li></ul></li></ul>
<ul><li><strong><u>Perak</u></strong><strong>: 34 kes</strong><strong></strong><ul><li>18 kes daripada kluster-kluster sedia ada;</li></ul><ul><li>12 kes daripada saringan kontak rapat kes positif COVID-19; dan</li></ul><ul><li>Empat (4) kes lain-lain saringan COVID-19.</li></ul></li></ul>
<ul><li><strong><u>Terengganu</u></strong><strong>:  19 kes </strong><strong><u></u></strong><ul><li>Satu (1) kes daripada kluster sedia ada;</li></ul><ul><li>Satu (1) kes daripada saringan kontak rapat kes positif COVID-19; dan</li></ul><ul><li>17 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Melaka</u></strong><strong>: 13 kes </strong><strong></strong><ul><li>Dua (2) kes daripada kluster baharu iaitu <strong>Kluster Anak Air</strong>;</li></ul><ul><li>Lapan (8) kes daripada saringan kontak rapat kes positif COVID-19; dan</li></ul><ul><li>Tiga (3) kes daripada lain-lain saringan COVID-19.</li></ul></li></ul>
<ul><li><strong><u>Pahang</u></strong><strong>: 11 kes</strong><strong></strong><ul><li>Dua (2) kes daripada kluster sedia ada;<strong></strong></li></ul><ul><li>Enam (6) kes daripada saringan kontak rapat kes positif COVID-19; dan<strong></strong></li></ul><ul><li>Tiga (3) kes daripada lain-lain saringan COVID-19.<strong></strong></li></ul></li></ul>
<ul><li><strong><u>Wilayah Persekutuan Labuan</u></strong><strong>: Sembilan (9) kes </strong>daripada saringan kontak rapat kes positif COVID-19.<strong></strong></li></ul>
<ul><li><strong><u>Wilayah Persekutuan Putrajaya</u></strong><strong>: Sembilan (9) kes</strong> <strong></strong><ul><li>Satu (1) kes daripada kluster sedia ada;</li></ul><ul><li>Lima (5) kes daripada saringan kontak rapat kes positif COVID-19; dan</li></ul><ul><li>Tiga (3) kes daripada lain-lain saringan COVID-19.</li></ul></li></ul>
<ul><li><strong><u>Sarawak</u></strong><strong>: Lima (5) kes</strong><strong></strong><ul><li>Satu (1) kes daripada kluster sedia ada; dan</li></ul><ul><li>Empat (4) kes daripada lain-lain saringan COVID-19.<strong><u></u></strong></li></ul></li></ul>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/press/" rel="category tag">Press</a> </p>
</div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/01/05/kenyataan-akhbar-kpk-5-januari-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 5 Januari 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/01/07/kenyataan-akhbar-kpk-7-januari-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 7 Januari 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>