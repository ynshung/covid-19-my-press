<div class="main-content">
<article class="post-16976 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-16976">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 5 Januari 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/01/05/kenyataan-akhbar-kpk-5-januari-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:24 pm"><time class="entry-date" datetime="2021-01-05T18:24:21+08:00">January 5, 2021</time></a> </div>
<section class="entry">
<p><strong>STATUS TERKINI KES DISAHKAN COVID-19 YANG TELAH PULIH</strong></p>
<p>Kementerian Kesihatan Malaysia (KKM) ingin memaklumkan bahawa pada hari ini bilangan kes sembuh COVID-19 adalah sebanyak<strong> 1,221 kes. </strong>Ini<strong> </strong>menjadikan jumlah kumulatif kes sembuh sepenuhnya daripada COVID-19 adalah sebanyak<strong>99,449 kes </strong>(81.0 peratus daripada jumlah keseluruhan kes).  </p>
<p><strong>STATUS TERKINI KES COVID-19 DI MALAYSIA</strong></p>
<p>Pada hari ini, 5 Januari 2021, Malaysia telah merekodkan kes harian baharu sebanyak 2,027 kes. Ini menjadikan jumlah kes positif COVID-19 di Malaysiasebanyak<strong> 122,845 kes</strong>. Manakala,<strong> jumlah kes aktif dengan kebolehjangkitan COVID-19 pula adalah 22,887 kes.</strong> Daripada jumlah kes baharu berkenaan, terdapat 16 kes import yang mendapat jangkitan dari luar negara manakala penularan COVID-19 dalam negara pula adalah sebanyak 2,011 kes.</p>
<p>Selangor melaporkan kes harian baharu tertinggi iaitu sebanyak <strong>509 kes (25.1 peratus). </strong>Daripada jumlah ini, sebanyak <strong>338 kes (66.4 peratus)</strong> adalah daripada kluster-kluster dan saringan kontak rapat COVID-19 yang aktif dijalankan di lapangan. Ini diikuti oleh Johor sebanyak <strong>428 kes (21.1 peratus)</strong> dan Sabah sebanyak<strong> 383 kes (18.9 peratus).</strong></p>
<p>Sebanyak <strong>111 kes (5.5 peratus)</strong> yang dilaporkan pula adalah berkaitan kluster-kluster di lokap, depot tahanan imigresen, dan penjara yang membabitkan Kluster Penjara Jalan Harapan (64 kes), Kluster Tembok Gajah (43 kes), Kluster Tembok Choh (2 kes), dan Kluster Penjara Kepayan (2 kes).</p>
<p>Perincian penuh jumlah kes mengikut negeri adalah seperti di <strong>Lampiran 1 dan 2</strong> yang disertakan bersama kenyataan media ini.</p>
<p>Sehingga kini, terdapat<strong> 123 kes </strong>positif COVID-19 yang sedang dirawat di <strong>Unit Rawatan Rapi (ICU),</strong> di mana<strong> 52 kes </strong>memerlukan bantuan pernafasan.</p>
<p>Dukacita dimaklumkan terdapat pertambahan<strong> lapan (8) kes</strong> kematian COVID-19 pada hari ini, menjadikan jumlah kumulatif kes kematian COVID-19 di Malaysia adalah sebanyak <strong>509 kes (0.41 peratus daripada jumlah keseluruhan kes).</strong></p>
<p>Ringkasan kes kematian hari ini adalah seperti berikut:</p>
<figure class="wp-block-table"><table><tbody><tr><td><strong>No. Kematian</strong></td><td><strong>No. Kes</strong></td><td><strong>Negeri</strong></td><td><strong>Jantina (warganegara)</strong></td><td><strong>Umur (tahun)</strong></td><td><strong>Hospital/</strong><strong>Tempat Kematian</strong></td><td><strong>Latar Belakang</strong></td></tr><tr><td>502</td><td>74182</td><td>Perak</td><td>Lelaki(WN)</td><td>74</td><td>Hospital Raja Permaisuri Bainun, Ipoh</td><td>–</td></tr><tr><td>503</td><td>80539</td><td>Sabah</td><td>Perempuan(WN)</td><td>54</td><td>Hospital Lahad Datu</td><td>–</td></tr><tr><td>504</td><td>93490</td><td>Sabah</td><td>Lelaki(WN)</td><td>67</td><td>Hospital Duchess of Kent, Sandakan</td><td>Penyakit darah tinggi, dislipidemia, strok, dan <em>Systemic Lupus Erythematosus</em></td></tr><tr><td>505</td><td>98898</td><td>Sabah</td><td>Lelaki(WN)</td><td>78</td><td>Hospital Lahad Datu</td><td>Penyakit kencing manis, darah tinggi, dan strok</td></tr><tr><td>506</td><td>99298</td><td>Selangor</td><td>Perempuan(WN)</td><td>63</td><td>Jenazah dibawa ke Hospital Tengku Ampuan Rahimah, Klang</td><td>–</td></tr><tr><td>507</td><td>100486</td><td>Sabah</td><td>Lelaki(WN)</td><td>62</td><td>Hospital Lahad Datu</td><td>Penyakit kencing manis, darah tinggi, strok, dan<em>neurogenic bladder</em></td></tr><tr><td>508</td><td>119306</td><td>Sabah</td><td>Lelaki(WN)</td><td>69</td><td>Hospital Queen Elizabeth, Kota Kinabalu</td><td>Penyakit darah tinggi, dislipidemia,dan jantung</td></tr><tr><td>509</td><td>114036</td><td>Selangor</td><td>Perempuan(BWN)</td><td>52</td><td>Jenazah dibawa ke Hospital Tengku Ampuan Rahimah, Klang</td><td>–</td></tr></tbody></table></figure>
<p>*WN merujuk kepada warganegara dan BWN merujuk kepada bukan warganegara</p>
<p>KKM mengucapkan takziah kepada semua ahli keluarga mereka.</p>
<p><strong>MAKLUMAT TERKINI BERKAITAN KLUSTER-KLUSTER </strong></p>
<p>Sehingga 5 Januari 2021, terdapat sebanyak <strong>548 kluster</strong> telah dilaporkan termasuk <strong>11 kluster baharu</strong> pada hari ini. Jumlah kluster yang telah tamat pula adalah sebanyak<strong> 306 kluster</strong>. Ini menjadikan jumlah kluster aktif yang dipantau adalah sebanyak <strong>242 kluster</strong>. Daripada jumlah tersebut, sebanyak<strong> 53 kluster</strong> melaporkan pertambahan kes pada hari ini. Kluster-kluster yang melaporkan pertambahan kes baharu tertinggi adalah <strong>Kluster Jalan Perindustrian (</strong><strong>200</strong><strong> kes), Kluster Tapak Bina Jalan Desa (116 kes), dan Kluster Beringin (65 kes).</strong></p>
<p><strong>KLUSTER BAHARU</strong></p>
<p>KKM juga ingin memaklumkan terdapat <strong>11kluster baharu</strong> yang telah dikenal pasti pada hari ini iaitu:</p>
<p>1. <strong>KLUSTER JALAN PLAYAR</strong></p>
<p>Kluster tempat kerja ini melibatkan daerah Petaling di Selangor. Kes-kes bagi kluster ini telah dilaporkan positif COVID-19  bermula pada 11 Disember 2020 melalui saringan bersasar di sebuah kilang. Sehingga 5 Januari 2021, sejumlah 180 individu telah disaring, di mana<strong> 68 kes</strong>telah dikesan positif COVID-19 dalam kluster ini.</p>
<p>2. <strong>KLUSTER SRI SURIA</strong></p>
<p>Kluster tempat kerja ini melibatkan daerah Petaling di Selangor. Kes-kes bagi kluster ini telah dilaporkan positif COVID-19  bermula pada 5 Januari 2021 melalui saringan bersasar di sebuah kilang. Sehingga 5 Januari 2021, sejumlah 258 individu telah disaring, di mana<strong> 16 kes</strong>telah dikesan positif COVID-19 dalam kluster ini.</p>
<p>3. <strong>KLUSTER TAPAK BINA BUKIT SEMENYIH</strong></p>
<p>Kluster tempat kerja ini melibatkan daerah Hulu Langat di Selangor. Kes-kes bagi kluster ini telah dilaporkan positif COVID-19  bermula pada 3 Januari 2021 melalui saringan bersasar di sebuah tapak binaan. Sehingga 5 Januari 2021, sejumlah 371 individu telah disaring, di mana<strong> 17 kes</strong> telah dikesan positif COVID-19 dalam kluster ini.</p>
<p>4. <strong>KLUSTER BUKIT ANGKAT</strong></p>
<p>Kluster tempat kerja ini melibatkan daerah Hulu Langat di Selangor. Kes-kes bagi kluster ini telah dilaporkan positif COVID-19  bermula pada 1 Januari 2021 melalui saringan bersasar di sebuah syarikat. Sehingga 5 Januari 2021, sejumlah 83 individu telah disaring, di mana<strong> 25 kes</strong>telah dikesan positif COVID-19 dalam kluster ini.</p>
<p>5. <strong>KLUSTER PARIT JAMIL</strong></p>
<p>Kluster tempat kerja ini melibatkan daerah Muar di Johor. Kes indeks bagi kluster ini (iaitu kes ke-108188) telah dilaporkan positif COVID-19 pada 29 Disember 2020 hasil saringan individu bergejala. Sehingga 5 Januari 2021, sejumlah 612 individu telah disaring, di mana <strong>62 kes</strong>telah dikesan positif COVID-19 dalam kluster ini.</p>
<p>6. <strong>KLUSTER TOMBOVO</strong></p>
<p>Kluster ini melibatkan daerah Putatan di Sabah. Kes indeks bagi kluster ini (iaitu kes ke-117629) telah dilaporkan positif COVID-19 pada 3 Januari 2021 hasil saringan individu bergejala. Sehingga 5 Januari 2021, sejumlah 97 individu telah disaring, di mana <strong>18 kes</strong> telah dikesan positif COVID-19 dalam kluster ini.</p>
<p>7. <strong>KLUSTER TAPAK BINA JALAN DESA</strong></p>
<p>Kluster tempat kerja ini melibatkan daerah Lembah Pantai di Wilayah Persekutuan Kuala Lumpur. Kes-kes bagi kluster ini telah dilaporkan positif COVID-19  bermula pada 5 Januari 2021 melalui saringan bersasar di sebuah tapak binaan. Sehingga 5 Januari 2021, sejumlah 800 individu telah disaring, di mana<strong> 116 kes</strong> telah dikesan positif COVID-19 dalam kluster ini.</p>
<p>8. <strong>KLUSTER JALAN RAJA</strong></p>
<p>Kluster tempat kerja ini melibatkan daerah Lembah Pantai, Cheras, Titiwangasa dan Kepong di Wilayah Persekutuan Kuala Lumpur. Kes-kes bagi kluster ini telah dilaporkan positif COVID-19  bermula pada 19 Disember 2020 melalui saringan bersasar di sebuah pusat membeli-belah. Sehingga 5 Januari 2021, sejumlah 125 individu telah disaring, di mana<strong> 25 kes</strong>telah dikesan positif COVID-19 dalam kluster ini.</p>
<p>9. <strong>KLUSTER LANGIT SELATAN</strong></p>
<p>Kluster ini melibatkan daerah Kuantan di Pahang. Kes indeks bagi kluster ini (iaitu kes ke-112707) telah dilaporkan positif COVID-19 pada 31 Disember 2020 hasil saringan individu bergejala. Sehingga 5 Januari 2021, sejumlah 43 individu telah disaring, di mana <strong>sembilan (9) kes</strong> telah dikesan positif COVID-19 dalam kluster ini.</p>
<p>10. <strong>KLUSTER BAH SAYAP</strong></p>
<p>Kluster ini melibatkan daerah Miri di Sarawak. Kes indeks bagi kluster ini (iaitu kes ke-112711) telah dilaporkan positif COVID-19 pada 31 Disember 2020 hasil saringan individu bergejala. Sehingga 5 Januari 2021, sejumlah 48 individu telah disaring, di mana <strong>lima (5) kes</strong> telah dikesan positif COVID-19 dalam kluster ini.</p>
<p>11. <strong>KLUSTER MENGKUANG</strong></p>
<p>Kluster ini melibatkan daerah Marang dan Kuala Nerus di Terengganu. Kes indeksbagi kluster ini (iaitu kes ke-115063) telah dilaporkan positif COVID-19 pada 1 Januari 2021 hasil saringan individu bergejala. Sehingga 5 Januari 2021, sejumlah 150 individu telah disaring, di mana <strong>10 kes</strong> telah dikesan positif COVID-19 dalam kluster ini.</p>
<p><strong>NASIHAT KESIHATAN BERKAITAN COVID-19</strong></p>
<p>KKM ingin menasihati orang ramai agar terus patuhi saranan serta nasihat-nasihat kesihatan yang sering ditekankan iaitu; </p>
<p>• <strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></p>
<p>• <strong>Amalkan 3W: (</strong>Amalkan<strong> <em>Wash, Wear</em></strong>dan <strong><em>Warn</em></strong>) </p>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong></p>
<p>5 Januari 2021 @ 6.00 petang.</p>
<p></p>
<p><strong></strong><strong>LAMPIRAN 1</strong></p>
<p><strong>BILANGAN KES COVID-19 </strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 5 JANUARI 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SABAH</strong></td><td>383</td><td>38,555</td></tr><tr><td><strong>SELANGOR</strong></td><td>509</td><td>35,676</td></tr><tr><td><strong>WP KUALA LUMPUR</strong></td><td>313 (6)</td><td>14,677</td></tr><tr><td><strong>NEGERI SEMBILAN</strong></td><td>98</td><td>8,236</td></tr><tr><td><strong>JOHOR</strong></td><td>428 (9)</td><td>7,328</td></tr><tr><td><strong>PULAU PINANG </strong></td><td>60</td><td>4,220</td></tr><tr><td><strong>PERAK</strong></td><td>25</td><td>3,392</td></tr><tr><td><strong>KEDAH</strong></td><td>47</td><td>3,236</td></tr><tr><td><strong>WP LABUAN </strong></td><td>37</td><td>1,759</td></tr><tr><td><strong>PAHANG </strong></td><td>25</td><td>1,468</td></tr><tr><td><strong>MELAKA</strong></td><td>21</td><td>1,404</td></tr><tr><td><strong>SARAWAK</strong></td><td>13 (1)</td><td>1,161</td></tr><tr><td><strong>KELANTAN</strong></td><td>42</td><td>976</td></tr><tr><td><strong>TERENGGANU</strong></td><td>13</td><td>376</td></tr><tr><td><strong>WP</strong><strong> </strong><strong>PUTRAJAYA</strong></td><td>13</td><td>334</td></tr><tr><td><strong>PERLIS</strong></td><td>0</td><td>47</td></tr><tr><td><strong>JUMLAH KESELURUHAN</strong></td><td><strong>2,027 (16)</strong></td><td><strong>122,845</strong></td></tr></tbody></table></figure>
<p>*(   ) adalah merujuk kepada kes-kes import</p>
<p></p>
<p>.</p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/01/04/kenyataan-akhbar-kpk-4-januari-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 4 Januari 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/01/06/kenyataan-akhbar-kpk-6-januari-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 6 Januari 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>