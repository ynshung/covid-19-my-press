<div class="main-content">
<article class="post-17592 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-17592">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 12 Mac 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/03/12/kenyataan-akhbar-kpk-12-mac-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:24 pm"><time class="entry-date" datetime="2021-03-12T18:24:50+08:00">March 12, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>12 MAC 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 12 Mac 2021 (jam 12:00 tengah hari);</p>
<ul><li>Kes sembuh : <strong>2,042 kes </strong>(302,662 kes kumulatif, 94.3%);</li><li>Kes baharu : <strong>1,575 kes</strong> (320,939 kes kumulatif);</li><li>Kes import : <strong>7 kes </strong>(1 warganegara; 6 bukan warganegara)<strong></strong></li><li>Kes tempatan : <strong>1,568 kes </strong>[1,269 warganegara (80.9%); 299 bukan warganegara (19.1%)];</li><li>Kes aktif :<strong> 17,074 kes;</strong></li><li>Kes yang memerlukan rawatan di Unit Rawatan Rapi (ICU) :<strong> 147 kes</strong>;</li><li>Kes memerlukan bantuan pernafasan : <strong>67 kes</strong>;dan</li><li>Kes kematian :<strong> 3 kes </strong>(1,203 kes kumulatif, 0.37%; 2 warganegara; 1 bukan warganegara).</li></ul>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/03/new-data-summary-2021-2-1.jpg"><img alt="" class="wp-image-17595" data-attachment-id="17595" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="new-data-summary-2021-2-1" data-large-file="https://kpkesihatan.files.wordpress.com/2021/03/new-data-summary-2021-2-1.jpg?w=830" data-medium-file="https://kpkesihatan.files.wordpress.com/2021/03/new-data-summary-2021-2-1.jpg?w=243" data-orig-file="https://kpkesihatan.files.wordpress.com/2021/03/new-data-summary-2021-2-1.jpg" data-orig-size="2782,3432" data-permalink="https://kpkesihatan.com/new-data-summary-2021-2-1-2/" sizes="(max-width: 830px) 100vw, 830px" src="https://kpkesihatan.files.wordpress.com/2021/03/new-data-summary-2021-2-1.jpg?w=830" srcset="https://kpkesihatan.files.wordpress.com/2021/03/new-data-summary-2021-2-1.jpg?w=830 830w, https://kpkesihatan.files.wordpress.com/2021/03/new-data-summary-2021-2-1.jpg?w=1660 1660w, https://kpkesihatan.files.wordpress.com/2021/03/new-data-summary-2021-2-1.jpg?w=122 122w, https://kpkesihatan.files.wordpress.com/2021/03/new-data-summary-2021-2-1.jpg?w=243 243w, https://kpkesihatan.files.wordpress.com/2021/03/new-data-summary-2021-2-1.jpg?w=768 768w"/></a></figure></div>
<p>Selangor melaporkan kes harian baharu tertinggi iaitu sebanyak <strong>751 kes (47.7 peratus). </strong>Daripada jumlah ini, sebanyak <strong>694</strong><strong> kes (92.4</strong><strong> peratus)</strong> adalah daripada kluster-kluster dan saringan kontak rapat COVID-19 yang aktif dijalankan di lapangan.<strong> </strong>Ini diikuti oleh Sarawak sebanyak<strong> 173 kes (11.0 peratus)</strong> dan Johor sebanyak<strong> 135 kes (8.6 peratus).</strong></p>
<p>Sebanyak<strong>69</strong><strong> kes (4.4 peratus)</strong> yang dilaporkan pula adalah berkaitan kluster-kluster di penjara dan Depot Tahanan Imigresen (DTI) yang membabitkan Kluster DTI Persiaran Wawasan (26 kes), Kluster Telok Mas (19 kes), Kluster Tembok Tapah (12 kes), Kluster Penjara Jalan Harapan (6 kes), Kluster Tembok Pengkalan Chepa (4 kes), dan Kluster Tembok Taiping (2 kes).</p>
<p>Kes-kes kematian pada hari ini melibatkan masing-masing  satu (1) kes di Selangor, Wilayah Persekutuan Kuala Lumpur, dan Sabah. Sebanyak dua (2) kes melibatkan warganegara dan satu (1) kes bukan warganegara. KKM mengucapkan takziah kepada semua ahli keluarga mereka.</p>
<p>Perincian penuh jumlah kes mengikut negeri adalah seperti di <strong>Lampiran 1 dan 2, </strong>manakala ringkasan kes kematian mengikut negeri adalah seperti di <strong>Lapiran 3</strong> yang disertakan bersama kenyataan media ini.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/03/12-mac-english-version-state-01.jpg"><img alt="" class="wp-image-17597" data-attachment-id="17597" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="12-mac-english-version-state-01" data-large-file="https://kpkesihatan.files.wordpress.com/2021/03/12-mac-english-version-state-01.jpg?w=1004" data-medium-file="https://kpkesihatan.files.wordpress.com/2021/03/12-mac-english-version-state-01.jpg?w=294" data-orig-file="https://kpkesihatan.files.wordpress.com/2021/03/12-mac-english-version-state-01.jpg" data-orig-size="4170,4251" data-permalink="https://kpkesihatan.com/12-mac-english-version-state-01/" sizes="(max-width: 1004px) 100vw, 1004px" src="https://kpkesihatan.files.wordpress.com/2021/03/12-mac-english-version-state-01.jpg?w=1004" srcset="https://kpkesihatan.files.wordpress.com/2021/03/12-mac-english-version-state-01.jpg?w=1004 1004w, https://kpkesihatan.files.wordpress.com/2021/03/12-mac-english-version-state-01.jpg?w=2008 2008w, https://kpkesihatan.files.wordpress.com/2021/03/12-mac-english-version-state-01.jpg?w=147 147w, https://kpkesihatan.files.wordpress.com/2021/03/12-mac-english-version-state-01.jpg?w=294 294w, https://kpkesihatan.files.wordpress.com/2021/03/12-mac-english-version-state-01.jpg?w=768 768w"/></a></figure></div>
<p><strong><u>MAKLUMAT TERKINI BERKAITAN KLUSTER-KLUSTER</u></strong></p>
<p>Berikut adalah maklumat terkini berkaitan kluster-kluster di Malaysia sehingga 12 Mac 2021:</p>
<ul><li>Jumlah kluster : <strong>1,232 kluster;</strong></li><li>Jumlah kluster baharu :<strong> 10 kluster;</strong></li><li>Jumlah kluster yang telah tamat : <strong>792 kluster </strong>(termasuk <strong>10 kluster </strong>yang tamat pada hari ini iaitu <strong>Kluster Jalan Budiman, Kluster Jalan Harmonium, Kluster Batu 38, Kluster Taman Segar, Kluster Industri Bentong Sebelas, Kluster Jalan Pengkalan, Kluster Jalan Firma Tiga, Kluster Jalan Canggih, Kluster Tapak Bina Jalan Panah, dan Kluster Bintang Daily);</strong><strong></strong></li><li>Jumlah kluster aktif : <strong>440 kluster;</strong><strong></strong></li><li>Jumlah kluster dengan pertambahan kes baharu pada hari ini :<strong> 60 kluster</strong>; dan</li><li>Kluster-kluster dengan pertambahan kes baharu tertinggi pada hari ini adalah<strong> Kluster Lintang Bayan Lepas (26 </strong><strong>k</strong><strong>es), Kluster </strong><strong>DTI Persiaran Wawasan (26 kes)</strong><strong>, dan Kluster Teknologi </strong><strong>E</strong><strong>mas (24 kes).</strong><strong></strong></li></ul>
<p><strong><u>KLUSTER BAHARU</u></strong></p>
<p>KKM juga ingin memaklumkan terdapat <strong>10 kluster baharu</strong> yang telah dikenal pasti pada hari ini, yang melibatkan masing-masing lima (5) kluster berkaitan tempat kerja dan komuniti.</p>
<p>Perincian kluster-kluster baharu adalah seperti di <strong>Lampiran 4 </strong>yang disertakan bersama kenyataan media ini.</p>
<figure class="wp-block-table"><table><tbody><tr><td><strong>No.</strong></td><td><strong>Nama Kluster</strong><strong></strong></td><td><strong>Negeri</strong><strong></strong></td><td><strong>Kategori Kluster</strong><strong></strong></td></tr><tr><td>1</td><td>Jalan Industri Dua</td><td>Selangor</td><td>Tempat Kerja</td></tr><tr><td>2</td><td>Jalan Pelepas Dua</td><td>Johor</td><td>Tempat Kerja</td></tr><tr><td>3</td><td>Lintang Bayan Lepas</td><td>Pulau Pinang</td><td>Tempat Kerja</td></tr><tr><td>4</td><td>Jalan Laksamana</td><td>Perak</td><td>Tempat Kerja</td></tr><tr><td>5</td><td>Ladang Bukit</td><td>Terengganu</td><td>Tempat Kerja</td></tr><tr><td>6</td><td>Jalan Main Bazaar</td><td>Sarawak</td><td>Komuniti</td></tr><tr><td>7</td><td>Sena</td><td>Sarawak</td><td>Komuniti</td></tr><tr><td>8</td><td>Buloh Pasi</td><td>Sarawak</td><td>Komuniti</td></tr><tr><td>9</td><td>Jalan Tempua</td><td>Selangor</td><td>Komuniti</td></tr><tr><td>10</td><td>Jalan Kunci Air</td><td>Selangor</td><td>Komuniti</td></tr></tbody></table></figure>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai agar terus patuhi saranan serta nasihat-nasihat kesihatan yang sering ditekankan iaitu;</p>
<ul><li><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li><strong>Amalkan 3W: (</strong>Amalkan<strong> <em>Wash, Wear</em></strong> dan <strong><em>Warn</em></strong>)</li></ul>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p>12 Mac 2021 @ 6.00 petang.<strong></strong><strong><br/></strong></p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/03/bm-kes-positif-negeri-2021-12mac2021_mesa-de-trabajo-1.jpg"><img alt="" class="wp-image-17600" data-attachment-id="17600" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="bm-kes-positif-negeri-2021-12mac2021_mesa-de-trabajo-1" data-large-file="https://kpkesihatan.files.wordpress.com/2021/03/bm-kes-positif-negeri-2021-12mac2021_mesa-de-trabajo-1.jpg?w=1024" data-medium-file="https://kpkesihatan.files.wordpress.com/2021/03/bm-kes-positif-negeri-2021-12mac2021_mesa-de-trabajo-1.jpg?w=300" data-orig-file="https://kpkesihatan.files.wordpress.com/2021/03/bm-kes-positif-negeri-2021-12mac2021_mesa-de-trabajo-1.jpg" data-orig-size="3126,2471" data-permalink="https://kpkesihatan.com/bm-kes-positif-negeri-2021-12mac2021_mesa-de-trabajo-1/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/03/bm-kes-positif-negeri-2021-12mac2021_mesa-de-trabajo-1.jpg?w=1024" srcset="https://kpkesihatan.files.wordpress.com/2021/03/bm-kes-positif-negeri-2021-12mac2021_mesa-de-trabajo-1.jpg?w=1024 1024w, https://kpkesihatan.files.wordpress.com/2021/03/bm-kes-positif-negeri-2021-12mac2021_mesa-de-trabajo-1.jpg?w=2048 2048w, https://kpkesihatan.files.wordpress.com/2021/03/bm-kes-positif-negeri-2021-12mac2021_mesa-de-trabajo-1.jpg?w=150 150w, https://kpkesihatan.files.wordpress.com/2021/03/bm-kes-positif-negeri-2021-12mac2021_mesa-de-trabajo-1.jpg?w=300 300w, https://kpkesihatan.files.wordpress.com/2021/03/bm-kes-positif-negeri-2021-12mac2021_mesa-de-trabajo-1.jpg?w=768 768w"/></a></figure></div>
<p><strong>LAMPIRAN 1</strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 12 MAC 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong></td><td>751</td><td>107,868</td></tr><tr><td><strong>SABAH</strong><strong></strong></td><td>57 (1)</td><td>53,793</td></tr><tr><td><strong>JOHOR </strong><strong></strong></td><td>135 (1)</td><td>38,864</td></tr><tr><td><strong>WP KUALA LUMPUR</strong></td><td>108 (5)</td><td>36,206</td></tr><tr><td><strong>NEGERI SEMBILAN</strong></td><td>32</td><td>16,675</td></tr><tr><td><strong>PULAU PINANG</strong></td><td>132</td><td>13,100</td></tr><tr><td><strong>PERAK</strong></td><td>44</td><td>12,169</td></tr><tr><td><strong>SARAWAK </strong><strong></strong></td><td>173</td><td>12,051</td></tr><tr><td><strong>KEDAH</strong></td><td>23</td><td>7,820</td></tr><tr><td><strong>MELAKA</strong><strong></strong></td><td>25</td><td>6,167</td></tr><tr><td><strong>KELANTAN  </strong></td><td>43</td><td>5,279</td></tr><tr><td><strong>PAHANG </strong><strong></strong></td><td>4</td><td>3,932</td></tr><tr><td><strong>TERENGGANU</strong></td><td>16</td><td>3,358</td></tr><tr><td><strong>WP LABUAN</strong></td><td>3</td><td>2,268</td></tr><tr><td><strong>WP PUTRAJAYA</strong></td><td>4</td><td>1,098</td></tr><tr><td><strong>PERLIS</strong></td><td>25</td><td>291</td></tr><tr><td><strong>JUMLAH KESELURUHAN</strong></td><td><strong>1,575 (7)</strong><strong></strong></td><td><strong>320,939</strong><strong></strong></td></tr></tbody></table></figure>
<p>*(   ) adalah merujuk kepada kes-kes import<strong><br/></strong></p>
<p><strong>LAMPIRAN 2</strong></p>
<p><strong>Perincian 1,575 kes positif COVID-19 baharu yang</strong> <strong>dilaporkan di Malaysia pada 12 Mac 2021 adalah seperti berikut: </strong></p>
<ul><li><strong><u>Selangor</u></strong><strong>: 751 kes </strong><strong></strong><ul><li>134 kes daripada kluster-kluster, termasuk 23 kes daripada kluster-kluster baharu iaitu <strong>Kluster Jalan Tempua, Kluster Jalan Industri Dua, dan Kluster Jalan Kunci Air;</strong><strong></strong></li></ul><ul><li>560 kes daripada saringan kontak rapat kes positif COVID-19; dan<strong><u></u></strong></li></ul><ul><li>57 kes daripada lain-lain saringan COVID-19.</li></ul></li></ul>
<ul><li><strong><u>Sarawak</u></strong><strong>: 173 kes</strong><strong></strong><ul><li>33 kes daripada kluster-kluster, termasuk 11 kes daripada kluster-kluster baharu iaitu <strong>Kluster Jalan Main Bazaar, Kluster Sena, </strong><strong>dan </strong><strong>Kluster Bul</strong><strong>o</strong><strong>h Pasi;</strong></li></ul><ul><li>106 kes daripada saringan kontak rapat kes positif COVID-19; dan</li></ul><ul><li>34 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Johor:</u></strong><strong> 135 kes</strong>  <strong></strong><ul><li>33 kes daripada kluster-kluster, termasuk 10 kes daripada kluster baharu iaitu <strong>Kluster Jalan Pelepas Dua;</strong><strong></strong></li></ul><ul><li>52 kes daripada saringan kontak rapat kes positif COVID-19;</li></ul><ul><li>Satu (1) kes import dari luar negara; dan</li></ul><ul><li>49 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Pulau Pinang</u></strong><strong>: 132 kes</strong> <ul><li>28 kes daripada kluster-kluster, termasuk 26 kes daripada kluster baharu iaitu <strong>Kluster Lintang Bayan Lepas;</strong></li></ul><ul><li>53 kes daripada saringan kontak rapat kes positif COVID-19; dan</li></ul><ul><li>51 kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Kuala Lumpur</u></strong><strong>: 108 kes</strong>  <strong></strong><ul><li>15 kes daripada kluster-kluster, termasuk satu (1) kes daripada kluster baharu iaitu <strong>Kluster Jalan Laksamana;</strong></li></ul><ul><li>38 kes daripada saringan kontak rapat kes positif COVID-19;</li></ul><ul><li>Lima (5) kes import dari luar negara; dan</li></ul><ul><li>50 kes daripada lain-lain saringan COVID-19.<strong><u></u></strong></li></ul></li><li><strong><u>Sabah</u></strong><strong>: 57 kes </strong><strong></strong><ul><li>Empat (4) kes daripada kluster-kluster sedia ada;<strong></strong></li></ul><ul><li>42 kes daripada saringan kontak rapat kes positif COVID-19;</li></ul><ul><li>Satu (1) kes import dari luar negara; dan</li></ul><ul><li>10 kes daripada lain-lain saringan COVID-19.</li></ul></li></ul>
<ul><li><strong><u>Perak</u></strong><strong>: 44 kes</strong><strong></strong><ul><li>37 kes daripada kluster-kluster, termasuk satu (1) kes daripada kluster baharu iaitu <strong>Kluster Jalan Laksamana;</strong><strong></strong></li></ul><ul><li>Empat (4) kes daripada saringan kontak rapat kes positif COVID-19; dan<strong></strong></li></ul><ul><li>Tiga (3) kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Kelantan</u></strong><strong>: 43 kes</strong><strong></strong><ul><li>Sembilan (9) kes daripada kluster-kluster sedia ada<strong>; </strong><strong></strong></li></ul><ul><li>24 kes daripada saringan kontak rapat kes positif COVID-19; dan</li></ul><ul><li>10 kes daripada lain-lain saringan COVID-19.</li></ul></li></ul>
<ul><li><strong><u>Negeri Sembilan</u></strong><strong>: 32 kes</strong><strong></strong><ul><li>17 kes daripada kluster-kluster sedia ada; <strong></strong></li></ul><ul><li>10 kes daripada saringan kontak rapat kes positif COVID-19; dan<strong></strong></li></ul><ul><li>Lima (5) kes daripada lain-lain saringan COVID-19.<strong></strong></li></ul></li><li><strong><u>Melaka</u></strong><strong>: 25 kes</strong><strong></strong><ul><li>19 kes daripada kluster sedia ada; dan<strong></strong></li></ul><ul><li>Enam (6) kes daripada saringan kontak rapat kes positif COVID-19.</li></ul></li></ul>
<ul><li><strong><u>Perlis</u></strong><strong>: 25 kes</strong> daripada kluster sedia ada.<strong><u></u></strong></li></ul>
<ul><li><strong><u>Kedah</u></strong><strong>: 23 kes</strong><strong><u></u></strong><ul><li>Satu (1) kes daripada kluster sedia ada;</li></ul><ul><li>13 kes daripada saringan kontak rapat kes positif COVID-19; dan</li></ul><ul><li>Sembilan (9) kes daripada lain-lain saringan COVID-19.</li></ul></li></ul>
<ul><li><strong><u>Terengganu</u></strong><strong>: 16 kes</strong><ul><li> 12 kes daripada kluster-kluster, termasuk 11 kes daripada kluster-kluster baharu iaitu <strong>Kluster Ladang Bukit</strong><strong> dan Kluster Jalan Laksamana</strong><strong>;</strong><strong></strong></li></ul><ul><li>Tiga (3) kes daripada saringan kontak rapat kes positif COVID-19; dan<strong></strong></li></ul><ul><li>Satu (1) kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Pahang</u></strong><strong>: </strong><strong>Empat (4</strong><strong>) kes</strong><strong></strong><ul><li>Satu (1) kes daripada kluster sedia ada; <strong></strong></li></ul><ul><li>Dua (2) daripada saringan kontak rapat kes positif COVID-19; dan<strong></strong></li></ul><ul><li>Satu (1) kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Putrajaya</u></strong><strong>: Empat (4) kes</strong><strong></strong><ul><li>Satu (1) kes daripada kluster sedia ada;<strong></strong></li></ul><ul><li>Dua (2) daripada saringan kontak rapat kes positif COVID-19; dan<strong></strong></li></ul><ul><li>Satu (1) kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Labuan</u></strong><strong>: Tiga (3) kes</strong> <strong><u></u></strong><ul><li>Satu (1) kes daripada saringan kontak rapat kes positif COVID-19; dan</li></ul><ul><li>Dua (2) kes daripada lain-lain saringan COVID-19.</li></ul></li></ul>
<p><strong>LAMPIRAN 3</strong></p>
<p><strong>Ringkasan tiga (3) kes kematian pada 12 Mac 2021 adalah seperti berikut:</strong></p>
<figure class="wp-block-table"><table><thead><tr><td><strong>No. Kematian</strong></td><td><strong>No. </strong><strong></strong> <strong>Kes</strong></td><td><strong>Negeri</strong></td><td><strong>Jantina</strong><strong></strong> <strong>(warganegara)</strong><strong></strong></td><td><strong>Umur (tahun)</strong><strong></strong></td><td><strong>Hospital / Tempat Kematian</strong></td><td><strong>Latar Belakang</strong></td></tr></thead><tbody><tr><td>1201</td><td>173406</td><td>Sabah</td><td>Lelaki (WN)</td><td>69</td><td>Hospital Duchess of Kent, Sandakan</td><td>Penyakit kencing manis, darah tinggi, dan jantung</td></tr><tr><td>1202</td><td>296225</td><td>Selangor</td><td>Perempuan (WN)</td><td>69</td><td>Hospital Tengku Ampuan Rahimah, Klang</td><td>Penyakit kencing manis, darah tinggi, dan obesiti</td></tr><tr><td>1203</td><td>320410</td><td>WP Kuala Lumpur</td><td>Lelaki (BWN)</td><td>59</td><td>Jenazah dibawa ke Hospital Canselor Tuanku Muhriz, Cheras</td><td>Penyakit kencing manis</td></tr></tbody></table></figure>
<p>*WN merujuk kepada warganegara dan BWN merujuk kepada bukan warganegara.<strong><br/></strong></p>
<p><strong>LAMPIRAN 4</strong></p>
<p><strong>Perincian 10 kluster baharu yang telah dikenal pasti pada hari ini iaitu:</strong></p>
<ul type="1"><li><strong><u>KLUSTER JALAN TEMPUA</u></strong></li></ul>
<p>Kluster komuniti ini melibatkan daerah Hulu Selangor di Selangor. Kes indeks bagi kluster ini (iaitu kes ke-312037) dilaporkan positif COVID-19 pada 7 Mac 2021 hasil saringan individu bergejala. Nama kluster merujuk kepada lokaliti kediaman kes indeks iaitu di Jalan Tempua 1A, Taman Bestari, Hulu Langat. Sehingga 12 Mac 2021, sejumlah 21 individu telah disaring, di mana<strong> tujuh (7) kes</strong> dikesan positif COVID-19 dalam kluster ini.</p>
<ul><li><strong><u>KLUSTER JALAN INDUSTRI DUA</u></strong><strong><u></u></strong></li></ul>
<p>Kluster tempat kerja ini melibatkan daerah Gombak di Selangor. Kes-kes dalam kluster ini dilaporkan positif COVID-19 pada 12 Mac 2021 hasil saringan bersasar pekerja-pekerja sebuah kilang yang terletak di Jalan Industri 2/1, Rawang. Sehingga 12 Mac 2021, sejumlah 29 individu telah disaring, di mana <strong>18 kes</strong> dikesan positif COVID-19 dalam kluster ini.</p>
<ul><li><strong><u>KLUSTER JALAN KUNCI AIR</u></strong><strong><u></u></strong></li></ul>
<p>Kluster komuniti ini melibatkan daerah Gombak dan Hulu Selangor di Selangor. Kes indeks bagi kluster ini (iaitu kes ke-301185) dilaporkan positif COVID-19 pada 1 Mac 2021 hasil saringan individu bergejala. Nama kluster merujuk kepada lokaliti kediaman kes indeks yang terletak di Jalan Kunci Air, Simpang 3, Gombak. Sehingga 12 Mac 2021, sejumlah 205 individu telah disaring, di mana<strong> 18 kes</strong> dikesan positif COVID-19 dalam kluster ini.</p>
<ul><li><strong><u>KLUSTER JALAN MAIN BAZAAR</u></strong><strong><u></u></strong></li></ul>
<p>Kluster komuniti ini melibatkan daerah Sri Aman di Sarawak. Kes indeks bagi kluster ini (iaitu kes ke-304052) dilaporkan positif COVID-19 pada 2 Mac 2021 hasil saringan pra pembedahan. Nama kluster merujuk kepada lokaliti di mana penularan kes-kes berlaku iaitu di Jalan Main Bazaar, Kampung Hulu, Sri Aman. Sehingga 12 Mac 2021, sejumlah 133 individu telah disaring, di mana<strong> 12 kes</strong> dikesan positif COVID-19 dalam kluster ini.</p>
<ul><li><strong><u>KLUSTER SENA</u></strong><strong><u></u></strong></li></ul>
<p>Kluster komuniti ini melibatkan daerah Miri dan Subis di Sarawak. Kes indeks bagi kluster ini (iaitu kes ke-293569) dilaporkan positif COVID-19 pada 25 Februari 2021 hasil saringan individu bergejala. Nama kluster merujuk kepada lokaliti penularan kes-kes dilaporkan berlaku iaitu di Lorong Sena 1A, Lutong, Miri. Sehingga 12 Mac 2021, sejumlah 166 individu telah disaring, di mana<strong> 61 kes</strong> dikesan positif COVID-19 dalam kluster ini.</p>
<ul><li><strong><u>KLUSTER BUL</u></strong><strong><u>O</u></strong><strong><u>H PASI</u></strong><strong><u></u></strong></li></ul>
<p>Kluster komuniti ini melibatkan daerah Meradong di Sarawak. Kes indeks bagi kluster ini (iaitu kes ke-279775) dilaporkan positif COVID-19 pada 20 Februari 2021 hasil saringan pra pekerjaan. Nama kluster ini diambil sempena lokaliti kediaman kes indeks yang terletak di Sungai Buloh, Bintangor, Meradong. Sehingga 12 Mac 2021, sejumlah 267 individu telah disaring, di mana<strong> 21 kes</strong> dikesan positif COVID-19 dalam kluster ini.</p>
<ul><li><strong><u>KLUSTER JALAN PELEPAS DUA</u></strong><strong><u></u></strong></li></ul>
<p>Kluster tempat kerja ini melibatkan daerah Johor Bahru di Johor. Kes-kes dalam kluster ini dilaporkan positif COVID-19 bermula pada 9 Mac 2021 hasil saringan bersasar pekerja-pekerja sebuah syarikat pembinaan yang tinggal di Jalan Pelepas 2/3, Tanjung Pelepas, Johor Bahru. Sehingga 12 Mac 2021, sejumlah 50 individu telah disaring, di mana<strong> 12 kes</strong> dikesan positif COVID-19 dalam kluster ini.</p>
<ul><li><strong><u>KLUSTER LINTANG BAYAN LEPAS</u></strong><strong><u></u></strong></li></ul>
<p>Kluster tempat kerja ini melibatkan daerah Timur Laut, Barat Daya, Seberang Perai Utara, dan Seberang Perai Selatan di Pulau Pinang. Kes-kes dalam kluster ini dilaporkan positif COVID-19 bermula pada 25 Februari 2021 hasil saringan bersasar pekerja-pekerja sebuah kilang yang terletak di Lintang Bayan Lepas 6, Zon Perindustrian Bebas Bayan Lepas, Barat Daya. Sehingga 12 Mac 2021, sejumlah 687 individu telah disaring, di mana<strong> 59 kes</strong> dikesan positif COVID-19 dalam kluster ini.</p>
<ul><li><strong><u>KLUSTER JALAN LAKSAMANA</u></strong><strong><u></u></strong></li></ul>
<p>Kluster tempat kerja ini melibatkan daerah Manjung dan Kuala Kangsar di Perak; daerah Lembah Pantai dan Kepong di Wilayah Persekutuan Kuala Lumpur; daerah Kota Belud di Sabah; daerah Bachok di Kelantan; daerah Kuala Nerus di Terengganu; serta daerah Timur Laut di Pulau Pinang. Dua (2) kes indeks bagi kluster ini (iaitu kes ke-305586 dan kes ke-305587) dilaporkan positif COVID-19 pada 3 Mac 2021 hasil saringan rentas negeri. Kes-kes dalam kluster ini mempunyai sejarah menghadiri latihan yang dijalankan dari 22 Februari 2021 sehingga 26 Februari 2021 di Manjung, Perak. Sehingga 12 Mac 2021, sejumlah 59 individu telah disaring, di mana<strong> 23 kes</strong> dikesan positif COVID-19 dalam kluster ini.</p>
<ul type="1"><li><strong><u>KLUSTER LADANG BUKIT</u></strong></li></ul>
<p>Kluster tempat kerja ini melibatkan daerah Marang, Dungun, Kuala Terengganu, dan Kemaman di Terengganu. Kes indeks bagi kluster ini (iaitu kes ke-317710) dilaporkan positif COVID-19 pada 10 Mac 2021 hasil saringan individu bergejala. Kluster ini melibatkan sebuah syarikat perlombongan yang terletak di Ladang Bukit Tengah, Kerteh, Kemaman. Sehingga 12 Mac 2021, sejumlah 157 individu telah disaring, di mana<strong> 15 kes</strong> dikesan positif COVID-19 dalam kluster ini.</p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/03/11/kenyataan-akhbar-kpk-11-mac-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 11 Mac 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/03/13/kenyataan-akhbar-kpk-13-mac-2021-situasi-terkini-rabies-di-sarawak/" rel="next">Kenyataan Akhbar KPK 13 Mac 2021 – Situasi Terkini Rabies di Sarawak</a></span>
</div>
</nav>
</div>