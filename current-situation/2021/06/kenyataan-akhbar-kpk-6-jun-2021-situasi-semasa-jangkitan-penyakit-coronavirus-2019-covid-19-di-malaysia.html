<div class="main-content">
<article class="post-18287 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-18287">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 6 Jun 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/06/06/kenyataan-akhbar-kpk-6-jun-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="7:11 pm"><time class="entry-date" datetime="2021-06-06T19:11:27+08:00">June 6, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>6 JUN 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 6 Jun 2021 (jam 12:00 tengah hari);</p>
<ul><li>Kes sembuh : <strong>5,133 kes </strong>(526,809 kes kumulatif, 85.4%);</li><li>Kes baharu :<strong> 6,241 kes</strong> (616,815 kes kumulatif);</li><li>Kes import : <strong>14 kes </strong>(5 warganegara, 9 bukan warganegara);</li><li>Kes tempatan : <strong>6,227 kes </strong>[5,404 warganegara (86.8%); 823 bukan warganegara (13.2%)];</li><li>Kes aktif :<strong> 86,628 kes</strong>;</li><li>Kes yang memerlukan rawatan di Unit Rawatan Rapi (ICU) :<strong>890 kes</strong>;</li><li>Kes memerlukan bantuan pernafasan : <strong>444 kes</strong>;</li><li>Kes kematian :<strong> 87 kes </strong>(3,378 kes kumulatif, 0.55%; 84 warganegara, 3 bukan warganegara);</li><li>Jumlah kluster : <strong>2,338 kluster</strong>;</li><li>Jumlah kluster baharu :<strong> 30 kluster</strong>;</li><li>Jumlah kluster yang telah tamat :<strong>1,625 kluster</strong>; dan</li><li>Jumlah kluster aktif : <strong>713 kluster</strong>.</li></ul>
<p>Sebanyak <strong>87 kes</strong> kematian pada hari ini yang melibatkan <strong>34 kes</strong> di Selangor,<strong> 12 kes</strong> di Johor,<strong> sembilan (9) kes </strong>di Negeri Sembilan,<strong> enam (6) kes</strong> di Kedah,<strong> lima (5) kes</strong> di Wilayah Persekutuan Kuala Lumpur, masing-masing<strong> empat (4) kes </strong>di Sarawak dan Pulau Pinang, masing-masing<strong> tiga (3) kes</strong> di Kelantan, Terengganu, dan Pahang, serta masing-masing<strong> dua (2) kes </strong>di Melaka dan Wilayah Persekutuan Labuan.</p>
<p>Sebanyak <strong>30 kluster baharu</strong> yang dilaporkan pada hari ini. Daripada jumlah tersebut, <strong>18 kluster adalah dari kategori kluster tempat kerja </strong>dengan <strong>10 kluster melibatkan sektor perkilangan</strong>. KKM menasihatkan para majikan untuk sentiasa memastikan kepatuhan sepenuhnya terhadap SOP yang telah digariskan oleh Majlis Keselamatan Negara (MKN), KKM dan Kementerian Perdagangan Antarabangsa dan Industri (MITI), agar dapat mengimbangi kelangsungan operasi perkilangan di samping membendung penularan COVID-19.</p>
<p>Perincian jumlah kes mengikut negeri, kes-kes kematian dan kluster-kluster baharu adalah seperti di Lampiran 1, 2, 3 dan 4 yang disertakan bersama kenyataan media ini.<strong><br/></strong></p>
<p><strong><u>PENINGKATAN KES SPORADIK HARIAN DAN KEMATIAN COVID-19 DI MALAYSIA</u></strong></p>
<p>Mutakhir ini, negara berhadapan dengan tren peningkatan mendadak kes baharu COVID-19 dan kes-kes kematian COVID-19 terutamanya selepas 1 April 2021 [Minggu Epidemiologi (ME) ke-13]. Keadaan ini adalah amat membimbangkan, kerana majoriti kes baharu COVID-19 dan kes kematian COVID-19 adalah merupakan kes-kes-kes sporadik ketika ianya dilaporkan. <strong>Kes sporadik bermakna kes yang dikesan di dalam komuniti yang tidak dapat dikaitkan dengan </strong><strong>mana-mana</strong><strong> kes atau kluster sedia ada.</strong></p>
<ul type="i"><li><strong>Kumulatif mingguan kes baharu COVID-19</strong></li></ul>
<p>Berdasarkan analisa yang dijalankan, didapati jumlah kumulatif kes baharu COVID-19 yang dilaporkan pada ME ke-13 (sehingga 3 April 2021) adalah sebanyak <strong>8,968 kes (52.0 peratus adalah kes sporadik). </strong>Pada ME ke-19, jumlah kes baharu COVID-19 pula adalah sebanyak <strong>29,386 kes (77.7 peratus adalah kes sporadik). </strong>Negara kemudiannya merekodkan kes kumulatif mingguan tertinggi setakat ini pada ME ke-21, iaitu sebanyak <strong>53,419 kes </strong>di mana<strong> 85.1 peratus adalah merupakan kes sporadik.</strong> Tren kes kes sporadik kekal tinggi pada ME ke-22 (sehingga 5 Jun 2021), dengan jumlah kes baharu COVID-19 yang dilaporkan adalah sebanyak <strong>52,040 kes (84.3 peratus adalah kes sporadik).</strong> Graf 1 menunjukkan peningkatan peratusan kes-kes sporadik COVID-19 berbanding kes-kes kluster mengikut ME.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/06/ss5.png"><img alt="" class="wp-image-18293" data-attachment-id="18293" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="ss5" data-large-file="https://kpkesihatan.files.wordpress.com/2021/06/ss5.png?w=1024" data-medium-file="https://kpkesihatan.files.wordpress.com/2021/06/ss5.png?w=300" data-orig-file="https://kpkesihatan.files.wordpress.com/2021/06/ss5.png" data-orig-size="1204,750" data-permalink="https://kpkesihatan.com/ss5/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/06/ss5.png?w=1024" srcset="https://kpkesihatan.files.wordpress.com/2021/06/ss5.png?w=1024 1024w, https://kpkesihatan.files.wordpress.com/2021/06/ss5.png?w=150 150w, https://kpkesihatan.files.wordpress.com/2021/06/ss5.png?w=300 300w, https://kpkesihatan.files.wordpress.com/2021/06/ss5.png?w=768 768w, https://kpkesihatan.files.wordpress.com/2021/06/ss5.png 1204w"/></a></figure></div>
<ul type="i"><li><strong>Kumulatif mingguan kes kematian COVID-19</strong></li></ul>
<p>Bagi kumulatif kes kematian COVID-19 pula, didapati ianya semakin meningkat dari minggu ke minggu. Kes kematian COVID-19 yang dilaporkan pada ME ke-13 (sehingga 3 April 2021) adalah sebanyak <strong>35 kes (26 kes sporadik)</strong>, manakala pada ME ke-19 adalah sebanyak <strong>209 kes (187 kes sporadik). </strong>Jumlah ini melonjak dan pada ME ke-22 iaitu sebanyak <strong>641 kes </strong>kematian COVID-19<strong> (559 kes sporadik)</strong>. Graf 2 jelas menunjukkan peningkatan pecahan kes kematian COVID-19 yang merupakan kes-kes sporadik berbanding kes kematian daripada kluster COVID-19. Salah satu faktor yang menyumbang kepada situasi tersebut adalah berikutan kemunculan varian-varian baharu dalam komuniti dengan kadar kebolehjangkitan dan kematian yang lebih tinggi, selain penularan COVID-19 secara lebih meluas di dalam komuniti berbanding ME yang sebelum.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/06/ss6.png"><img alt="" class="wp-image-18295" data-attachment-id="18295" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="ss6" data-large-file="https://kpkesihatan.files.wordpress.com/2021/06/ss6.png?w=1024" data-medium-file="https://kpkesihatan.files.wordpress.com/2021/06/ss6.png?w=300" data-orig-file="https://kpkesihatan.files.wordpress.com/2021/06/ss6.png" data-orig-size="1137,816" data-permalink="https://kpkesihatan.com/ss6/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/06/ss6.png?w=1024" srcset="https://kpkesihatan.files.wordpress.com/2021/06/ss6.png?w=1024 1024w, https://kpkesihatan.files.wordpress.com/2021/06/ss6.png?w=150 150w, https://kpkesihatan.files.wordpress.com/2021/06/ss6.png?w=300 300w, https://kpkesihatan.files.wordpress.com/2021/06/ss6.png?w=768 768w, https://kpkesihatan.files.wordpress.com/2021/06/ss6.png 1137w"/></a></figure></div>
<p>Justeru, KKM ingin menyeru masyarakat untuk <strong>mengambil serius situasi ini</strong> di mana penularan COVID-19 adalah di  dalam komuniti termasuklah tempat beli belah, tempat kerja, dan sebagainya. Masyarakat perlu faham bahawa <strong>sesiapa sahaja boleh dijangkiti COVID-19 tidak kira di mana mereka berada</strong>. Akibatnya, kita dapat melihat peningkatan kes-kes sporadik dan kematian akibat kes-kes sporadik ini di dalam komuniti.</p>
<p>Sehubungan itu, KKM ingin menyeru masyarakat untuk terus konsisten dalam mematuhi sepenuhnya Prosedur Operasi Standard (SOP). Lindungilah diri, keluarga, dan komuniti dalam memerangi pandemik ini. Antara langkah-langkah yang boleh diambil oleh masyarakat adalah seperti berikut;</p>
<ol type="1"><li>Kekal duduk di rumah dan hanya keluar apabila perlu;</li><li>Sekiranya perlu keluar, patuhilah arahan Majlis Keselamatan Negara (MKN). <strong>Jika boleh</strong>, wakilkan kepada hanya seorang bagi setiap rumah/keluarga untuk keluar bagi sebarang urusan di luar serta sentiasa mematuhi SOP yang telah digariskan;</li><li><strong>WAJIB</strong> mengenakan sekurang-kurangnya satu lapis pelitup muka di tempat awam (jenis perubatan atau fabrik). Pelitup muka 3 lapis perubatan menawarkan perlindungan yang lebih baik;</li><li><strong>SANGAT DIGALAKKAN </strong>mengenakan pelitup muka berganda terutama di tempat awam yang sesak dan kurang pengudaraan, iaitu satu (1) pelitup muka perubatan (<em>3-ply medical/surgical mask</em>) di bahagian dalam <strong>DAN</strong> satu (1) pelitup muka fabrik di luar;</li><li><strong>DINASIHATKAN</strong> juga untuk mengenakan pelindung muka (<em>face shield</em>) bersekali dengan pelitup muka berganda di <strong>KAWASAN AWAM </strong><strong>BE</strong><strong>RISIKO TINGGI</strong> untuk perlindungan tambahan (misalnya hospital/klinik, kawasan awam yang sesak, kawasan kurang pengudaraan);</li><li>Jalani pemeriksaan segera sekiranya bergejala atau merupakan kontak kepada kes yang positif. Sekiranya didapati positif sama ada melalui ujian RT-PCR atau RTK Antigen, maklumkan kepada KKM melalui notifikasi kendiri <em>(self-notification) </em>di aplikasi MySejahtera atau Pejabat Kesihatan Daerah berdekatan. Bawa keputusan ujian dan hadir ke <em>COVID-19 Assessment Centre</em> (CAC) yang berdekatan di daerah anda untuk penilaian lanjut. Untuk senarai terkini CAC rujuk: <a href="http://covid-19.moh.gov.my/hotline">http://covid-19.moh.gov.my/hotline</a> ;</li><li>Sekiranya dibenarkan untuk menjalani <em>Home Surveilance Order</em> (HSO), patuhilah segala peraturan. Jangan bercampur dengan ahli keluarga atau keluar dari rumah dalam tempoh ini. Anda berisiko menjangkiti orang lain. Sekiranya kesihatan anda merosot, <strong>hubungi perkhidmatan kecemasan dengan segera</strong>; dan</li><li>Daftarkan diri anda dan ahli keluarga bagi mendapatkan vaksin COVID-19 sebagai langkah menyahut seruan kerajaan dalam membentuk imuniti kelompok.</li></ol>
<p>KKM menyeru semua pihak untuk sama-sama memainkan peranan yang penting dalam membantu kerajaan bagi memutuskan rantaian penularan COVID-19 di negara. Tanggungjawab kini di atas bahu kita semua untuk menjaga diri kita, keluarga kita, masyarakat kita, dan negara kita.</p>
<p><strong><u>N</u></strong><strong><u>ASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai termasuk individu-individu yang telah menerima vaksin COVID-19 agar terus mematuhi saranan serta nasihat-nasihat kesihatan yang sering ditekankan iaitu;</p>
<p><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></p>
<p><strong>Amalkan 3W: </strong>(Amalkan<strong> <em>Wash, Wear</em></strong> dan <strong><em>Warn</em></strong>).</p>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya dilaksanakan secara berterusan.<strong></strong></p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong><strong></strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p>6 Jun 2021 @ 6:30 petang.</p>
<p><strong>LAMPIRAN 1<a></a></strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 6 JUN 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong></td><td>2,178 (10)</td><td>202,146</td></tr><tr><td><strong>SABAH</strong><strong></strong></td><td>305</td><td>63,870</td></tr><tr><td><strong>WP KUALA LUMPUR</strong></td><td>415 (1)</td><td>62,917</td></tr><tr><td><strong>JOHOR </strong><strong></strong></td><td>565 (1)</td><td>61,543</td></tr><tr><td><strong>SARAWAK </strong><strong></strong></td><td>600 (1)</td><td>51,171</td></tr><tr><td><strong>PULAU PINANG</strong></td><td>271</td><td>30,753</td></tr><tr><td><strong>KELANTAN   </strong><strong></strong></td><td>270</td><td>30,142</td></tr><tr><td><strong>NEGERI SEMBILAN</strong></td><td>556</td><td>29,972</td></tr><tr><td><strong>PERAK</strong><strong></strong></td><td>174</td><td>22,426</td></tr><tr><td><strong>KEDAH</strong></td><td>125</td><td>20,452</td></tr><tr><td><strong>MELAKA</strong></td><td>225</td><td>13,531</td></tr><tr><td><strong>PAHANG </strong><strong></strong></td><td>155</td><td>10,726</td></tr><tr><td><strong>TERENGGANU</strong></td><td>158</td><td>9,871</td></tr><tr><td><strong>WP LABUAN</strong></td><td>212 (1)</td><td>4,752</td></tr><tr><td><strong>WP PUTRAJAYA</strong></td><td>30</td><td>2,006</td></tr><tr><td><strong>PERLIS</strong></td><td>2</td><td>537</td></tr><tr><td><strong>JUMLAH KESELURUHAN</strong></td><td><strong>6,241 (14)</strong><strong></strong></td><td><strong>616,815</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LA</strong><strong>MPIRAN </strong><strong>2</strong><strong></strong></p>
<p><strong>Ringkasan 87 kes kematian pada 6 Jun 2021 adalah seperti berikut:</strong></p>
<figure class="wp-block-table"><table><tbody><tr><td>No. Kematian</td><td>Negeri</td><td>Jantina (Warganegara)  </td><td>Umur (Tahun)</td><td>Hospital / Tempat Kematian</td><td>Latar Belakang Penyakit</td></tr><tr><td>3292</td><td>Sarawak</td><td>Lelaki (WN)</td><td>72</td><td>Hospital Sibu</td><td>Darah tinggi, dislipidemia, dan           paru-paru kronik</td></tr><tr><td>3293</td><td>Pahang</td><td>Lelaki (WN)</td><td>60</td><td>Hospital Tuanku Ampuan Afzan, Kuantan</td><td>Kencing manis</td></tr><tr><td>3294</td><td>Selangor</td><td>Lelaki (WN)</td><td>52</td><td>Hospital Sungai Buloh</td><td>Kencing manis dan asma</td></tr><tr><td>3295</td><td>Pahang</td><td>Lelaki (WN)</td><td>59</td><td>Hospital Tuanku Ampuan Afzan, Kuantan</td><td>Kencing manis, darah tinggi, dan buah pinggang kronik</td></tr><tr><td>3296</td><td>Selangor</td><td>Perempuan (WN)</td><td>69</td><td>Hospital KPJ Damansara</td><td>Buah pinggang kronik dan penyakit autoimun</td></tr><tr><td>3297</td><td>Selangor</td><td>Lelaki (WN)</td><td>61</td><td>Hospital Sungai Buloh</td><td>Penyakit jantung</td></tr><tr><td>3298</td><td>Selangor</td><td>Lelaki (WN)</td><td>57</td><td>Hospital Sungai Buloh</td><td>Kencing manis dan darah tinggi</td></tr><tr><td>3299</td><td>Negeri Sembilan</td><td>Lelaki (WN)</td><td>62</td><td>Hospital Tampin</td><td>–</td></tr><tr><td>3300</td><td>Pulau Pinang</td><td>Perempuan (WN)</td><td>67</td><td>Hospital            Lam Wah Ee, Pulau Pinang</td><td>Obesiti</td></tr><tr><td>3301</td><td>Selangor</td><td>Lelaki (WN)</td><td>54</td><td>Hospital Sungai Buloh</td><td>Kencing manis dan darah tinggi</td></tr><tr><td>3302</td><td>WP Kuala Lumpur</td><td>Perempuan (WN)</td><td>61</td><td>Hospital Sungai Buloh</td><td>Penyakit autoimun</td></tr><tr><td>3303</td><td>Kedah</td><td>Perempuan (WN)</td><td>63</td><td>Hospital Sultan Abdul Halim, Sungai Petani</td><td>Penyakit tiroid, jantung, kencing manis, darah tinggi, dan dislipidemia  </td></tr><tr><td>3304</td><td>Sarawak</td><td>Perempuan (WN)</td><td>73</td><td>Hospital Sarikei</td><td>Darah tinggi</td></tr><tr><td>3305</td><td>Kedah</td><td>Perempuan (WN)</td><td>56</td><td>Hospital Sultan Abdul Halim, Sungai Petani</td><td>Kencing manis, darah tinggi, dan buah pinggang kronik</td></tr><tr><td>3306</td><td>Selangor</td><td>Perempuan (WN)</td><td>68</td><td>Hospital Sungai Buloh</td><td>Kencing manis dan darah tinggi</td></tr><tr><td>3307</td><td>Selangor</td><td>Lelaki (WN)</td><td>69</td><td>Hospital Selayang</td><td>–</td></tr><tr><td>3308</td><td>Negeri Sembilan</td><td>Lelaki (WN)</td><td>81</td><td>Hospital Tampin</td><td>Strok</td></tr><tr><td>3309</td><td>Kelantan</td><td>Perempuan (WN)</td><td>63</td><td>Hospital Raja Perempuan Zainab II,               Kota Bharu</td><td>Kencing manis, darah tinggi, dan strok</td></tr><tr><td>3310</td><td>Kedah</td><td>Lelaki (WN)</td><td>63</td><td>Hospital Kulim</td><td>Kencing manis, darah tinggi, dislipidemia, jantung, dan paru-paru kronik</td></tr><tr><td>3311</td><td>WP Labuan</td><td>Lelaki (WN)</td><td>49</td><td>Hospital Labuan</td><td>Darah tinggi dan dislipidemia</td></tr><tr><td>3312</td><td>Selangor</td><td>Perempuan (WN)</td><td>75</td><td>Hospital Banting</td><td>Kencing manis, darah tinggi, dan asma</td></tr><tr><td>3313</td><td>Johor</td><td>Lelaki (WN)</td><td>50</td><td>Hospital Pakar Sultanah Fatimah, Muar</td><td>–</td></tr><tr><td>3314</td><td>Johor</td><td>Lelaki (WN)</td><td>69</td><td>Hospital Sultan Ismail,               Johor Bahru</td><td>Kencing manis dan darah tinggi</td></tr><tr><td>3315</td><td>Johor</td><td>Lelaki (WN)</td><td>70</td><td>Hospital Pakar Sultanah Fatimah, Muar</td><td>Kencing manis, darah tinggi, dan dislipidemia</td></tr><tr><td>3316</td><td>Sarawak</td><td>Lelaki (WN)</td><td>62</td><td>Hospital Miri</td><td>Darah tinggi</td></tr><tr><td>3317</td><td>Pulau Pinang</td><td>Lelaki (WN)</td><td>84</td><td>Hospital             Pulau Pinang</td><td>–</td></tr><tr><td>3318</td><td>Negeri Sembilan</td><td>Lelaki (WN)</td><td>83</td><td>Hospital Tampin</td><td>Darah tinggi, jantung dan dislipidemia</td></tr><tr><td>3319</td><td>Pahang</td><td>Lelaki (WN)</td><td>82</td><td>Hospital Sultan Haji Ahmad Shah, Temerloh</td><td>Kencing manis, darah tinggi, dislipidemia, dan buah pinggang kronik</td></tr><tr><td>3320</td><td>Pulau Pinang</td><td>Lelaki (WN)</td><td>75</td><td>Hospital Pulau Pinang</td><td>Darah tinggi</td></tr><tr><td>3321</td><td>Pulau Pinang</td><td>Lelaki (WN)</td><td>35</td><td>Jenazah dibawa ke Hospital Seberang Jaya</td><td>Obesiti</td></tr><tr><td>3322</td><td>Melaka</td><td>Lelaki (WN)</td><td>55</td><td>Hospital Melaka</td><td>Kencing manis dan darah tinggi</td></tr><tr><td>3323</td><td>Selangor</td><td>Perempuan (WN)</td><td>44</td><td>Hospital Ampang</td><td>Penyakit asma, darah tinggi, dan jantung</td></tr><tr><td>3324</td><td>Kedah</td><td>Perempuan (WN)</td><td>38</td><td>Hospital Kulim</td><td>Obesiti dan darah tinggi</td></tr><tr><td>3325</td><td>Selangor</td><td>Perempuan (WN)</td><td>71</td><td>Hospital Tampin</td><td>Kencing manis dan darah tinggi</td></tr><tr><td>3326</td><td>Selangor</td><td>Lelaki (WN)</td><td>49</td><td>Institut Perubatan Respiratori, Hospital Kuala Lumpur</td><td>Darah tinggi dan buah pinggang kronik</td></tr><tr><td>3327</td><td>Sarawak</td><td>Lelaki (WN)</td><td>62</td><td>Hospital Sibu</td><td>Kencing manis, darah tinggi, dan dislipidemia</td></tr><tr><td>3328</td><td>Johor</td><td>Perempuan (WN)</td><td>52</td><td>Hospital Sultan Ismail,               Johor Bahru</td><td>Kencing manis, darah tinggi, dan buah pinggang kronik</td></tr><tr><td>3329</td><td>Kedah</td><td>Lelaki (WN)</td><td>63</td><td>Hospital Kulim</td><td>Kencing manis</td></tr><tr><td>3330</td><td>Selangor</td><td>Lelaki (WN)</td><td>64</td><td>Hospital Selayang</td><td>Kencing manis, darah tinggi, buah pinggang kronik, jantung, dan obesiti</td></tr><tr><td>3331</td><td>Selangor</td><td>Lelaki (WN)</td><td>63</td><td>Hospital Selayang</td><td>Kencing manis, darah tinggi, dan buah pinggang kronik</td></tr><tr><td>3332</td><td>Selangor</td><td>Lelaki (WN)</td><td>45</td><td>Hospital Sungai Buloh</td><td>Penyakit jantung, darah tinggi, dan dislipidemia</td></tr><tr><td>3333</td><td>Johor</td><td>Lelaki (WN)</td><td>69</td><td>Hospital Sultanah Aminah,            Johor Bahru</td><td>–</td></tr><tr><td>3334</td><td>Melaka</td><td>Perempuan (WN)</td><td>38</td><td>Hospital Melaka</td><td>–</td></tr><tr><td>3335</td><td>Selangor</td><td>Lelaki (WN)</td><td>79</td><td>Hospital Serdang</td><td>Dislipidemia, darah tinggi, dan buah pinggang kronik</td></tr><tr><td>3336</td><td>Selangor</td><td>Lelaki (WN)</td><td>73</td><td>Jenazah dibawa ke Hospital Serdang</td><td>–</td></tr><tr><td>3337</td><td>Johor</td><td>Perempuan (WN)</td><td>62</td><td>Hospital Sultanah Aminah,           Johor Bahru</td><td>Kencing manis, darah tinggi, dan jantung</td></tr><tr><td>3338</td><td>Terengganu</td><td>Perempuan (WN)</td><td>68</td><td>Hospital Sultanah Nur Zahirah, Kuala Terengganu</td><td>Kencing manis, darah tinggi, dan strok</td></tr><tr><td>3339</td><td>Terengganu</td><td>Perempuan (WN)</td><td>76</td><td>Hospital Sultanah Nur Zahirah, Kuala Terengganu</td><td>Kencing manis dan darah tinggi</td></tr><tr><td>3340</td><td>Johor</td><td>Lelaki (WN)</td><td>70</td><td>Hospital Sultan Ismail,               Johor Bahru</td><td>Darah tinggi</td></tr><tr><td>3341</td><td>Negeri Sembilan</td><td>Lelaki (WN)</td><td>67</td><td>Hospital Tuanku Jaafar, Seremban</td><td>Darah tinggi dan penyakit jantung</td></tr><tr><td>3342</td><td>WP Kuala Lumpur</td><td>Lelaki (WN)</td><td>44</td><td>Hospital Canselor Tuanku Muhriz, Cheras</td><td>Kencing manis, darah tinggi, buah pinggang kronik, dan strok</td></tr><tr><td>3343</td><td>Terengganu</td><td>Perempuan (WN)</td><td>58</td><td>Hospital Sultanah Nur Zahirah, Kuala Terengganu</td><td>Kencing manis, darah tinggi, dan buah pinggang kronik</td></tr><tr><td>3344</td><td>WP Labuan</td><td>Lelaki (WN)</td><td>63</td><td>Hospital Labuan</td><td>Darah tinggi dan dislipidemia</td></tr><tr><td>3345</td><td>Selangor</td><td>Lelaki (WN)</td><td>66</td><td>Hospital Tengku Ampuan Rahimah, Klang</td><td>Kencing manis, darah tinggi, buah pinggang kronik, jantung, tuberkulosis, dan strok</td></tr><tr><td>3346</td><td>Selangor</td><td>Lelaki (WN)</td><td>60</td><td>Hospital Putrajaya</td><td>Kencing manis</td></tr><tr><td>3347</td><td>Selangor</td><td>Perempuan (WN)</td><td>47</td><td>Hospital Banting</td><td>Kencing manis, darah tinggi, dan dislipidemia</td></tr><tr><td>3348</td><td>Kelantan</td><td>Perempuan (WN)</td><td>74</td><td>Hospital Tanah Merah</td><td>Penyakit jantung, darah tinggi, dan paru-paru kronik</td></tr><tr><td>3349</td><td>Kedah</td><td>Perempuan (WN)</td><td>59</td><td>Hospital Sultan Abdul Halim, Sungai Petani</td><td>Kencing manis</td></tr><tr><td>3350</td><td>Selangor</td><td>Lelaki (WN)</td><td>70</td><td>Jenazah dibawa ke Hospital Serdang</td><td>Kanser, darah tinggi, dan dislipidemia</td></tr><tr><td>3351</td><td>Selangor</td><td>Perempuan (WN)</td><td>89</td><td>Hospital Tengku Ampuan Rahimah, Klang</td><td>Kencing manis dan darah tinggi</td></tr><tr><td>3352</td><td>Selangor</td><td>Perempuan (WN)</td><td>55</td><td>Hospital Sungai Buloh</td><td>Kencing manis, darah tinggi, buah pinggang kronik, dislipidemia, dan obesiti</td></tr><tr><td>3353</td><td>WP Kuala Lumpur</td><td>Lelaki (WN)</td><td>85</td><td>Hospital Kuala Lumpur</td><td>Kencing manis, darah tinggi, dan dislipidemia</td></tr><tr><td>3354</td><td>Negeri Sembilan</td><td>Perempuan (WN)</td><td>79</td><td>Hospital Tuanku Jaafar, Seremban</td><td>Kencing manis, darah tinggi, buah pinggang kronik, dan jantung</td></tr><tr><td>3355</td><td>Selangor</td><td>Lelaki (WN)</td><td>88</td><td>Hospital Angkatan Tentera Tuanku Mizan, Kuala Lumpur</td><td>Darah tinggi, penyakit jantung, dan dislipidemia</td></tr><tr><td>3356</td><td>Selangor</td><td>Perempuan (WN)</td><td>82</td><td>Hospital Sungai Buloh</td><td>Kencing manis, darah tinggi, dan dislipidemia</td></tr><tr><td>3357</td><td>Selangor</td><td>Lelaki (WN)</td><td>80</td><td>Hospital Angkatan Tentera Tuanku Mizan, Kuala Lumpur</td><td>Kencing manis, darah tinggi, dan dislipidemia</td></tr><tr><td>3358</td><td>Selangor</td><td>Perempuan (WN)</td><td>77</td><td>Hospital Angkatan Tentera Tuanku Mizan, Kuala Lumpur</td><td>Darah tinggi, penyakit jantung, dan dislipidemia</td></tr><tr><td>3359</td><td>Selangor</td><td>Perempuan (WN)</td><td>77</td><td>Hospital Serdang</td><td>Kencing manis, darah tinggi, dan strok</td></tr><tr><td>3360</td><td>Selangor</td><td>Perempuan (WN)</td><td>74</td><td>Hospital Ampang</td><td>Kencing manis, dislipidemia, dan penyakit tiroid</td></tr><tr><td>3361</td><td>Selangor</td><td>Perempuan (WN)</td><td>68</td><td>Hospital Kuala Lumpur</td><td>Kencing manis, darah tinggi, dan dislipidemia</td></tr><tr><td>3362</td><td>Selangor</td><td>Perempuan (WN)</td><td>69</td><td>Hospital Canselor Tuanku Muhriz, Cheras</td><td>Kencing manis, darah tinggi, jantung, dislipidemia, asma, dan penyakit saraf</td></tr><tr><td>3363</td><td>Selangor</td><td>Lelaki (WN)</td><td>25</td><td>Jenazah dibawa ke Hospital Sungai Buloh</td><td>Penyakit sawan</td></tr><tr><td>3364</td><td>Selangor</td><td>Lelaki (WN)</td><td>57</td><td>Jenazah dibawa ke Hospital Sungai Buloh</td><td>–</td></tr><tr><td>3365</td><td>WP Kuala Lumpur</td><td>Perempuan (WN)</td><td>60</td><td>Hospital Kuala Lumpur</td><td>Kencing manis, darah tinggi, dan buah pinggang kronik</td></tr><tr><td>3366</td><td>Johor</td><td>Lelaki (WN)</td><td>71</td><td>Hospital Sultanah Aminah,             Johor Bahru</td><td>Kencing manis, darah tinggi, buah pinggang kronik, dan jantung</td></tr><tr><td>3367</td><td>Johor</td><td>Perempuan (WN)</td><td>68</td><td>Hospital Pakar Sultanah Fatimah, Muar</td><td>Kanser, penyakit hati, dan dislipidemia</td></tr><tr><td>3368</td><td>Johor</td><td>Lelaki (WN)</td><td>64</td><td>Hospital Sultan Ismail, Johor Bahru</td><td>Darah tinggi, penyakit jantung, kanser, dan obesiti</td></tr><tr><td>3369</td><td>Johor</td><td>Lelaki (WN)</td><td>64</td><td>Hospital Sultan Ismail, Johor Bahru</td><td>Kencing manis dan darah tinggi</td></tr><tr><td>3370</td><td>Johor</td><td>Lelaki (WN)</td><td>46</td><td>Hospital Sultan Ismail, Johor Bahru</td><td>Kencing manis, darah tinggi</td></tr><tr><td>3371</td><td>Negeri Sembilan</td><td>Lelaki (WN)</td><td>33</td><td>Hospital Tuanku Jaafar, Seremban</td><td>Obesiti</td></tr><tr><td>3372</td><td>Negeri Sembilan</td><td>Perempuan (WN)</td><td>84</td><td>Hospital Tuanku Jaafar, Seremban</td><td>Kencing manis dan darah tinggi</td></tr><tr><td>3373</td><td>Negeri Sembilan</td><td>Lelaki (WN)</td><td>70</td><td>Hospital Tuanku Jaafar, Seremban</td><td>Kencing manis, darah tinggi, dislipidemia, dan asma</td></tr><tr><td>3374</td><td>Negeri Sembilan</td><td>Lelaki (WN)</td><td>65</td><td>Jenazah dibawa ke Hospital Tampin</td><td>Kencing manis, darah tinggi, jantung, dan strok</td></tr><tr><td>3375</td><td>Selangor</td><td>Perempuan (WN)</td><td>79</td><td>Hospital Ampang</td><td>Kencing manis, darah tinggi, buah pinggang kronik, dan jantung</td></tr><tr><td>3376</td><td>Selangor</td><td>Perempuan (BWN)</td><td>54</td><td>Hospital Serdang</td><td>Kencing manis, darah tinggi, obesiti</td></tr><tr><td>3377</td><td>WP Kuala Lumpur</td><td>Lelaki (BWN)</td><td>44</td><td>Hospital Kuala Lumpur</td><td>–</td></tr><tr><td>3378</td><td>Kelantan</td><td>Perempuan (BWN)</td><td>55</td><td>Hospital Sultan Ismail Petra, Kuala Krai</td><td>Kencing manis, darah tinggi, dan strok</td></tr></tbody></table></figure>
<p>*WN merujuk kepada warganegara dan BWN merujuk kepada bukan warganegara<strong><br/></strong></p>
<p><strong>LAMPIRAN </strong><strong>3</strong></p>
<p><strong>Perincian 6,241 kes positif COVID-19 baharu yang</strong> <strong>dilaporkan di Malaysia pada 6 Jun 2021 mengikut jenis saringan adalah seperti berikut: </strong></p>
<figure class="wp-block-table"><table><tbody><tr><td><strong>NEGERI</strong></td><td><strong>JUMLAH KES</strong><strong></strong></td><td><strong>KLUSTER</strong><strong></strong></td><td><strong>KONTAK RAPAT</strong><strong></strong></td><td><strong>IMPORT A*</strong><strong></strong></td><td><strong>LAIN-LAIN</strong><strong></strong></td></tr><tr><td>SELANGOR</td><td>2,178</td><td>88</td><td>1,593</td><td>10</td><td>487</td></tr><tr><td>SARAWAK</td><td>600</td><td>32</td><td>443</td><td>1</td><td>124</td></tr><tr><td>JOHOR</td><td>565</td><td>199</td><td>256</td><td>1</td><td>109</td></tr><tr><td>NEGERI SEMBILAN</td><td>556</td><td>153</td><td>297</td><td>–</td><td>106</td></tr><tr><td>WP KUALA LUMPUR</td><td>415</td><td>32</td><td>228</td><td>1</td><td>154</td></tr><tr><td>SABAH</td><td>305</td><td>65</td><td>178</td><td>–</td><td>62</td></tr><tr><td>PULAU PINANG</td><td>271</td><td>87</td><td>106</td><td>–</td><td>78</td></tr><tr><td>KELANTAN</td><td>270</td><td>42</td><td>184</td><td>–</td><td>44</td></tr><tr><td>MELAKA</td><td>225</td><td>84</td><td>96</td><td>–</td><td>45</td></tr><tr><td>WP LABUAN</td><td>212</td><td>64</td><td>80</td><td>1</td><td>67</td></tr><tr><td>PERAK</td><td>174</td><td>59</td><td>93</td><td>–</td><td>22</td></tr><tr><td>TERENGGANU</td><td>158</td><td>29</td><td>111</td><td>–</td><td>18</td></tr><tr><td>PAHANG</td><td>155</td><td>63</td><td>65</td><td>–</td><td>27</td></tr><tr><td>KEDAH</td><td>125</td><td>8</td><td>77</td><td>–</td><td>40</td></tr><tr><td>WP PUTRAJAYA</td><td>30</td><td>6</td><td>20</td><td>–</td><td>4</td></tr><tr><td>PERLIS</td><td>2</td><td>–</td><td>2</td><td>–</td><td>–</td></tr><tr><td><strong>JUMLAH KESELURUHAN</strong><strong></strong></td><td><strong>6,241</strong><strong></strong></td><td><strong>1,011</strong><strong></strong></td><td><strong>3,829</strong><strong></strong></td><td><strong>14</strong><strong></strong></td><td><strong>1,387</strong><strong></strong></td></tr></tbody></table></figure>
<p><strong>* </strong>Import A merujuk kepada kes penularan dari luar negara</p>
<p><strong> <br/></strong><strong>LAMPIRAN </strong><strong>4</strong></p>
<p><strong>KLUSTER-KLUSTER BAHARU YANG DILAPORKAN DI MALAYSIA PADA 6 JUN 2021</strong></p>
<figure class="wp-block-table"><table><tbody><tr><td><strong>No.</strong></td><td><strong>Nama Kluster</strong></td><td><strong>Kategori Kluster</strong><strong></strong></td><td><strong>Negeri</strong><strong></strong></td><td><strong>Daerah</strong></td><td><strong>Jumlah Kes</strong><strong></strong></td><td><strong>Jumlah Disaring</strong><strong></strong></td></tr><tr><td>1</td><td>Jalan Silat   Harimau 21</td><td>Tempat Kerja</td><td>Johor</td><td>Johor Bahru</td><td>12</td><td>43</td></tr><tr><td>2</td><td>Jalan Bertam 23</td><td>Tempat Kerja</td><td>Johor</td><td>Johor Bahru</td><td>6</td><td>61</td></tr><tr><td>3</td><td>Jalan Teknologi Perintis Dua</td><td>Tempat Kerja</td><td>Johor</td><td>Johor Bahru</td><td>15</td><td>353</td></tr><tr><td>4</td><td>Jalan Kebun Sayur</td><td>Tempat Kerja</td><td>Johor</td><td>Muar</td><td>55</td><td>145</td></tr><tr><td>5</td><td>Jalan Parit Haji Zain</td><td>Tempat Kerja</td><td>Johor</td><td>Muar</td><td>33</td><td>71</td></tr><tr><td>6</td><td>Ladang Tereh</td><td>Tempat Kerja</td><td>Johor</td><td>Kluang</td><td>25</td><td>171</td></tr><tr><td>7</td><td>Taman Aman</td><td>Tempat Kerja</td><td>Johor</td><td>Kluang dan Batu Pahat</td><td>17</td><td>118</td></tr><tr><td>8</td><td>Jalan Utama</td><td>Tempat Kerja</td><td>Sabah</td><td>Sandakan</td><td>15</td><td>79</td></tr><tr><td>9</td><td>Sawit Kinabatangan</td><td>Tempat Kerja</td><td>Sabah</td><td>Kinabatangan</td><td>29</td><td>111</td></tr><tr><td>10</td><td>Jalan Ketiau Tombovo</td><td>Tempat Kerja</td><td>Sabah</td><td>Putatan</td><td>9</td><td>145</td></tr><tr><td>11</td><td>Persiaran Sabak 26</td><td>Tempat Kerja</td><td>Selangor</td><td>Petaling dan Klang</td><td>30</td><td>75</td></tr><tr><td>12</td><td>Jalan Waja Enam Belas</td><td>Tempat Kerja</td><td>Selangor</td><td>Kuala Langat</td><td>22</td><td>160</td></tr><tr><td>13</td><td>Sri Cemerlang</td><td>Tempat Kerja</td><td>Kelantan</td><td>Kota Bharu dan Pasir Mas</td><td>17</td><td>41</td></tr><tr><td>14</td><td>Industri Chain Ferry</td><td>Tempat Kerja</td><td>Pulau Pinang</td><td>Seberang Perai Utara dan Seberang Perai Tengah</td><td>25</td><td>318</td></tr><tr><td>15</td><td>Hilir Sungai Kluang Tiga</td><td>Tempat Kerja</td><td>Pulau Pinang</td><td>Barat Daya, Timur Laut, dan Seberang Perai Utara</td><td>71</td><td>683</td></tr><tr><td>16</td><td>Industri Bukit Nian</td><td>Tempat Kerja</td><td>Melaka</td><td>Alor Gajah</td><td>41</td><td>79</td></tr><tr><td>17</td><td>Dah Saga</td><td>Tempat Kerja</td><td>Kedah</td><td>Kota Setar, Pendang, dan Sik</td><td>42</td><td>133</td></tr><tr><td>18</td><td>Jalan Alamanda Dua</td><td>Tempat Kerja</td><td>WP Putrajaya dan Selangor</td><td>Putrajaya, Hulu Langat, Petaling, dan Sepang</td><td>8</td><td>108</td></tr><tr><td>19</td><td>Gusi</td><td>Komuniti</td><td>Sabah</td><td>Papar</td><td>25</td><td>49</td></tr><tr><td>20</td><td>Tamalang</td><td>Komuniti</td><td>Sabah</td><td>Kota Belud</td><td>27</td><td>121</td></tr><tr><td>21</td><td>Murni C</td><td>Komuniti</td><td>Sabah</td><td>Nabawan dan Penampang</td><td>22</td><td>127</td></tr><tr><td>22</td><td>Bukit Jong</td><td>Komuniti</td><td>Kelantan</td><td>Machang dan      Kota Bharu</td><td>13</td><td>78</td></tr><tr><td>23</td><td>Kampung Bakong</td><td>Komuniti</td><td>Kelantan</td><td>Pasir Mas</td><td>8</td><td>13</td></tr><tr><td>24</td><td>Kampung Jejawi</td><td>Komuniti</td><td>Kelantan</td><td>Pasir Mas</td><td>7</td><td>17</td></tr><tr><td>25</td><td>Jaya Gading</td><td>Komuniti</td><td>Pahang</td><td>Kuantan</td><td>53</td><td>466</td></tr><tr><td>26</td><td>Jalan Kasturi Satu</td><td>Pendidikan Lain</td><td>Selangor</td><td>Hulu Langat</td><td>15</td><td>85</td></tr><tr><td>27</td><td>Behrang Stesen</td><td>Pendidikan Tinggi</td><td>Perak</td><td>Muallim</td><td>37</td><td>173</td></tr><tr><td>28</td><td>Bukit Gasing</td><td>Kumpulan Berisiko Tinggi</td><td>Selangor</td><td>Petaling</td><td>26</td><td>42</td></tr><tr><td>29</td><td>Kilometer 35 Kemendor</td><td>Keagamaan</td><td>Melaka</td><td>Jasin dan        Melaka Tengah</td><td>33</td><td>91</td></tr><tr><td>30</td><td>Pagar Jalan Sultanah</td><td>Pusat Tahanan</td><td>Johor</td><td>Mersing</td><td>21</td><td>247</td></tr></tbody></table></figure>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/06/05/ministry-of-health-malaysia-starts-ivermectin-trial-for-high-risk-covid-19-patients-i-tech-study/" rel="prev">Ministry of Health Malaysia starts Ivermectin trial for high risk COVID-19 patients (I-TECH Study)</a></span>
</div>
<div class="next">
<span class="more-link"><a href="https://kpkesihatan.com/2021/06/07/kenyataan-akhbar-kpk-7-jun-2021-sambutan-hari-keselamatan-makanan-sedunia-peringkat-kebangsaan-2021/" rel="next">Kenyataan Akhbar KPK 7 Jun 2021 – Sambutan Hari Keselamatan Makanan Sedunia Peringkat Kebangsaan 2021</a></span>
</div>
</nav>
</div>