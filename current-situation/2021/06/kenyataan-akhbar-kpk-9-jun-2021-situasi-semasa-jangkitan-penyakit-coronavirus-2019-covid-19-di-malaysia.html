<div class="main-content">
<article class="post-18324 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-18324">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 9 Jun 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/06/09/kenyataan-akhbar-kpk-9-jun-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:53 pm"><time class="entry-date" datetime="2021-06-09T18:53:43+08:00">June 9, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>9 JUN 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 9 Jun 2021 (jam 12:00 tengah hari);</p>
<ul><li>Kes sembuh : <strong>7,386 kes </strong>(548,705 kes kumulatif, 86.6%);</li><li>Kes baharu :<strong> 6,239 kes</strong> (633,891 kes kumulatif);</li><li>Kes import : <strong>11 kes </strong>(7 warganegara; 4 bukan warganegara);<strong></strong></li><li>Kes tempatan : <strong>6,228 </strong><strong>kes </strong>[5,377 warganegara (86.3%); 851 bukan warganegara (13.7%)];</li><li>Kes aktif :<strong> 81,575 kes</strong>;</li><li>Kes yang memerlukan rawatan di Unit Rawatan Rapi (ICU) :<strong>905</strong><strong> kes</strong>;</li><li>Kes memerlukan bantuan pernafasan : <strong>453 kes</strong>;</li><li>Kes kematian :<strong> 75 kes </strong>(3,611 kes kumulatif, 0.57%; 74 warganegara, 1 bukan warganegara);</li><li>Jumlah kluster : <strong>2,400 kluster</strong>;</li><li>Jumlah kluster baharu :<strong> 15 kluster</strong>;</li><li>Jumlah kluster yang telah tamat :<strong>1,666 kluster</strong>; dan<strong></strong></li><li>Jumlah kluster aktif : <strong>734 </strong><strong>kluster</strong>.<strong></strong></li></ul>
<p>Sebanyak <strong>75 kes</strong> kematian pada hari ini yang melibatkan <strong>23 kes</strong> di Selangor,<strong> 18 kes </strong>di Johor,<strong> tujuh (7) kes </strong>di Kelantan, <strong> </strong>masing-masing <strong>lima (5) </strong>kes di Wilayah Persekutuan Kuala Lumpur dan Kedah, masing-masing <strong>tiga (3) kes </strong>di Sabah, Melaka, Negeri Sembilan, dan Sarawak, <strong>dua (2) kes </strong>di Perak, serta masing-masing<strong> satu (1) kes</strong> di Pulau Pinang, Terengganu, dan Wilayah Persekutuan Labuan.</p>
<p>Perincian jumlah kes mengikut negeri, kes-kes kematian dan kluster-kluster baharu adalah seperti di Lampiran 1, 2, 3 dan 4 yang disertakan bersama kenyataan media ini.<strong><br/></strong></p>
<p><strong><u>KEMASKINI PUSAT PENILAIAN COVID-19 </u></strong><strong><u>(</u></strong><strong><u>CAC)</u></strong></p>
<p>KKM telah menubuhkan Pusat Penilaian COVID-19 (COVID-19 Assessment Centre – CAC) yang berfungsi sebagai pusat sehenti untuk penilaian individu yang disahkan positif sebelum ditentukan sama ada sesuai untuk menjalani isolasi dan pemantauan kendiri di rumah atau memerlukan kemasukan ke Pusat Kuarantin dan Rawatan COVID-19 (PRKC) / hospital.</p>
<p>Inisiatif ini dilaksanakan bagi mengenalpasti kes-kes COVID-19 yang memerlukan rawatan lanjut dirujuk ke PKRC atau hospital, manakala kes-kes COVID-19 yang stabil dibenarkan menjalani pemantauan kendiri di rumah. Secara tidak langsung, ini dapat mengurangkan kesesakan di hospital ketika negara sedang menghadapi peningkatan kes COVID-19 yang mendadak.  Oleh itu, pesakit COVID-19 Kategori 1 (tidak bergejala) dan Kategori 2 (bergejala ringan) akan dipantau oleh CAC manakala pihak hospital akan merawat pesakit Kategori 3 dan ke atas. PKRC pula adalah penempatan untuk Pesakit Kategori 1 dan 2 yang tidak layak untuk menjalani isolasi dan pemantauan kendiri di rumah.</p>
<p><strong>Tujuan penubuhan CAC:</strong></p>
<ul><li>Mengenalpasti pesakit yang bersesuaian untuk dipantau di rumah atau perlu dimasukkan ke PKRC / hospital;</li><li>Memantau dan menilai perkembangan pesakit di rumah menggunakan Borang Pemantauan di rumah / MySejahtera; dan</li><li>Menyelaras rujukan pesakit ke PKRC / hospital jika perlu.</li></ul>
<p><strong>Kriteria pesakit yang boleh menjalani pemantauan di rumah atau Home Surveilance Order (HSO):</strong></p>
<ul type="1"><li>Dewasa:<ul><li>Berumur &lt; 60 tahun Kategori 1 dan 2 (gejala ringan). Bagi yang berumur ≥ 60 tahun, perlu dimasukkan ke PKRC / hospital.</li></ul></li></ul>
<ul><li>Kanak-kanak:<ul><li>Kategori 1: Semua kanak-kanak yang tiada <em>co-morbidity </em>dan mempunyai penjaga yang sesuai;</li></ul><ul><li>Kategori 2: Hanya kanak-kanak berusia 2 tahun atau lebih yang tiada <em>co-morbidity</em> dan mempunyai penjaga yang sesuai.</li></ul></li></ul>
<ul><li>Keadaan di rumah yang sesuai:<ul><li>Mempunyai kemudahan telefon;</li></ul><ul><li>Pesakit patuh pada SOP (tinggal di bilik berasingan dari penghuni lain, sebaik-baiknya mempunyai tandas di bilik tersebut);</li></ul><ul><li>Tiada penghuni yang berisiko tinggi;</li></ul><ul><li>Pesakit mempunyai penjaga yang sesuai di rumah tersebut.</li></ul></li></ul>
<p>Pada Januari 2021, sebanyak 148 CAC telah memulakan operasi dan sehingga kini ia berkembang kepada <strong>198 CAC</strong> di seluruh negara. Setiap CAC mempunyai pasukan yang terdiri daripada Pakar Perubatan Keluarga, Pakar Perubatan Kesihatan Awam, Pegawai Perubatan, Penolong Pegawai Perubatan, Jururawat, dan Penolong Pegawai Kesihatan Persekitaran (PPKP).</p>
<p>Peningkatan jumlah kes COVID-19 yang mendadak sejak April lalu menyebabkan beban tugas anggota di CAC bertambah. Terdapat peningkatan 150% daripada <strong>jumlah kedatangan</strong> pesakit ke CAC, iaitu dari 4,000 sehari ke <strong>10,000 sehari pada 5 Jun 2021</strong>. Begitu juga dengan <strong>jumlah kes aktif dalam pemantauan CAC</strong> yang meningkat 108% dari 5,300 sehari ke <strong>11,000 sehari</strong>. Selain itu, terdapat <strong>peningkatan jumlah kes yang memerlukan rujukan ke </strong><strong>h</strong><strong>ospital </strong>(<em>step up care</em>) bagi tempoh dari 23 Mei hingga 5 Jun 2021 iaitu dari 9 kes kepada <strong>35 kes.</strong><strong></strong></p>
<p><strong>Jadual 1: Jumlah CAC Mengikut Negeri Sejak Mula Dilancarkan pada Januari 2021</strong></p>
<figure class="wp-block-table"><table><tbody><tr><td><strong>Negeri/Bulan</strong></td><td><strong>Januari</strong></td><td><strong>Februari</strong></td><td><strong>Mac</strong></td><td><strong>April</strong></td><td><strong>Mei</strong></td></tr><tr><td> Perlis</td><td>11</td><td>11</td><td>10</td><td>10</td><td><strong>10</strong></td></tr><tr><td> Kedah</td><td>11</td><td>11</td><td>11</td><td>11</td><td><strong>11</strong></td></tr><tr><td> P.Pinang</td><td>30</td><td>30</td><td>30</td><td>30</td><td><strong>30</strong></td></tr><tr><td> Perak</td><td>11</td><td>11</td><td>11</td><td>11</td><td><strong>11</strong></td></tr><tr><td> Selangor</td><td>19</td><td>19</td><td>22</td><td>28</td><td><strong>34</strong></td></tr><tr><td> WPKL&amp;P</td><td>5</td><td>5</td><td>5</td><td>5</td><td><strong>5</strong></td></tr><tr><td> N.Sembilan</td><td>7</td><td>8</td><td>8</td><td>8</td><td><strong>8</strong></td></tr><tr><td> Melaka</td><td>5</td><td>4</td><td>3</td><td>4</td><td><strong>3</strong></td></tr><tr><td> Johor</td><td>10</td><td>11</td><td>11</td><td>11</td><td><strong>11</strong></td></tr><tr><td> Pahang</td><td>11</td><td>11</td><td>11</td><td>11</td><td><strong>11</strong></td></tr><tr><td> Terengganu</td><td>13</td><td>13</td><td>13</td><td>13</td><td><strong>15</strong></td></tr><tr><td> Kelantan</td><td>14</td><td>17</td><td>17</td><td>20</td><td><strong>20</strong></td></tr><tr><td> Sarawak</td><td>–</td><td>–</td><td>–</td><td>24</td><td><strong>24</strong></td></tr><tr><td> Sabah</td><td>–</td><td>3</td><td>3</td><td>3</td><td><strong>3</strong></td></tr><tr><td> Labuan</td><td>1</td><td>1</td><td>1</td><td>1</td><td><strong>1</strong></td></tr><tr><td><strong> MALAYSIA</strong></td><td><strong>148</strong></td><td><strong>154</strong></td><td><strong>156</strong></td><td><strong>190</strong></td><td><strong>198</strong></td></tr></tbody></table></figure>
<p><strong>Rajah 1: Jumlah kedatangan pesakit COVID-19 ke CAC</strong></p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/06/ss2-1.png"><img alt="" class="wp-image-18327" data-attachment-id="18327" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="ss2-1" data-large-file="https://kpkesihatan.files.wordpress.com/2021/06/ss2-1.png?w=973" data-medium-file="https://kpkesihatan.files.wordpress.com/2021/06/ss2-1.png?w=300" data-orig-file="https://kpkesihatan.files.wordpress.com/2021/06/ss2-1.png" data-orig-size="973,805" data-permalink="https://kpkesihatan.com/ss2-1/" sizes="(max-width: 973px) 100vw, 973px" src="https://kpkesihatan.files.wordpress.com/2021/06/ss2-1.png?w=973" srcset="https://kpkesihatan.files.wordpress.com/2021/06/ss2-1.png 973w, https://kpkesihatan.files.wordpress.com/2021/06/ss2-1.png?w=150 150w, https://kpkesihatan.files.wordpress.com/2021/06/ss2-1.png?w=300 300w, https://kpkesihatan.files.wordpress.com/2021/06/ss2-1.png?w=768 768w"/></a></figure></div>
<p>Peningkatan beban kerja dalam tempoh yang singkat menyebabkan kekangan talian telefon bagi menerima panggilan dari pesakit, serta petugas untuk membuat dan menerima panggilan. Ini menyebabkan berlaku kejadian panggilan ke CAC tidak berjawab. Situasi ini menyebabkan kegelisahan kepada pesakit yang sedang menjalani pemantauan di rumah mengenai status kesihatan semasa. Khususnya apabila mereka melaporkan wujudnya gejala baru atau kemerosotan gejala dalam sistem MySejahtera tetapi masih belum diambil tindakan oleh CAC.</p>
<p><strong>Rajah 2: Trend kes  yang dalam pemantauan CAC yang dirujuk ke Hospital.</strong></p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/06/ss3-1.png"><img alt="" class="wp-image-18329" data-attachment-id="18329" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="ss3-1" data-large-file="https://kpkesihatan.files.wordpress.com/2021/06/ss3-1.png?w=698" data-medium-file="https://kpkesihatan.files.wordpress.com/2021/06/ss3-1.png?w=300" data-orig-file="https://kpkesihatan.files.wordpress.com/2021/06/ss3-1.png" data-orig-size="698,378" data-permalink="https://kpkesihatan.com/ss3-1/" sizes="(max-width: 698px) 100vw, 698px" src="https://kpkesihatan.files.wordpress.com/2021/06/ss3-1.png?w=698" srcset="https://kpkesihatan.files.wordpress.com/2021/06/ss3-1.png 698w, https://kpkesihatan.files.wordpress.com/2021/06/ss3-1.png?w=150 150w, https://kpkesihatan.files.wordpress.com/2021/06/ss3-1.png?w=300 300w"/></a></figure></div>
<p>Oleh itu, bagi menambahbaik proses pemantauan oleh CAC, KKM dalam proses mewujudkan <em>Call Center</em> untuk membantu CAC bagi perkara berikut:</p>
<ol type="1"><li>Menerima panggilan daripada pesakit yang bergejala untuk disalurkan ke CAC berkaitan;</li><li>Menerima panggilan berkaitan pertanyaan umum berkaitan HSO / <em>Home Monitoring</em><em>; </em>dan</li><li>Menyalurkan panggilan kecemasan ke MERS 999 (<em>Malaysian Emergency Response S</em><em>ervices</em>).</li></ol>
<p>Sebagai permulaan, ianya akan dilaksanakan di Selangor serta Wilayah Persekutuan Kuala Lumpur dan Putrajaya yang mempunyai beban kes yang tinggi. Selain itu, KKM juga akan menambah talian telefon di 33 buah CAC di tiga (3) negeri tersebut bagi mengurangkan kesesakan talian telefon.</p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai termasuk individu-individu yang telah menerima vaksin COVID-19 agar terus mematuhi saranan serta nasihat-nasihat kesihatan yang sering ditekankan iaitu;</p>
<p><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></p>
<p><strong>Amalkan 3W: </strong>(Amalkan<strong> <em>Wash, Wear</em></strong> dan <strong><em>Warn</em></strong>).</p>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya dilaksanakan secara berterusan.<strong></strong></p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong><strong></strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p>9 Jun 2021 @ 6:30 petang. <strong><br/></strong></p>
<p><strong>LAMPIRAN 1<a></a></strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 9 JUN 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong></td><td>2,291 (3)</td><td>207,335</td></tr><tr><td><strong>SABAH</strong><strong></strong></td><td>232</td><td>64,788</td></tr><tr><td><strong>WP KUALA LUMPUR</strong></td><td>704 (3)</td><td>64,542</td></tr><tr><td><strong>JOHOR </strong><strong></strong></td><td>468 (1)</td><td>62,822</td></tr><tr><td><strong>SARAWAK </strong><strong></strong></td><td>419</td><td>53,000</td></tr><tr><td><strong>NEGERI SEMBILAN</strong></td><td>507 (4)</td><td>31,555</td></tr><tr><td><strong>PULAU PINANG </strong><strong></strong></td><td>194</td><td>31,285</td></tr><tr><td><strong>KELANTAN   </strong><strong></strong></td><td>340</td><td>31,027</td></tr><tr><td><strong>PERAK</strong><strong></strong></td><td>175</td><td>23,003</td></tr><tr><td><strong>KEDAH</strong></td><td>135</td><td>20,929</td></tr><tr><td><strong>MELAKA</strong></td><td>150</td><td>14,173</td></tr><tr><td><strong>PAHANG </strong><strong></strong></td><td>232</td><td>11,214</td></tr><tr><td><strong>TERENGGANU</strong></td><td>171</td><td>10,265</td></tr><tr><td><strong>WP LABUAN</strong></td><td>200</td><td>5,352</td></tr><tr><td><strong>WP PUTRAJAYA</strong></td><td>17</td><td>2,058</td></tr><tr><td><strong>PERLIS</strong></td><td>4</td><td>543</td></tr><tr><td><strong>JUMLAH KESELURUHAN</strong></td><td><strong>6,239 (11)</strong><strong></strong></td><td><strong>633,891</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LA</strong><strong>MPIRAN </strong><strong>2</strong><strong></strong></p>
<p><strong>Ringkasan 75 kes kematian pada 9 Jun 2021 adalah seperti berikut:</strong></p>
<figure class="wp-block-table"><table><tbody><tr><td>No. Kematian</td><td>Negeri</td><td>Jantina (warganegara)  </td><td>Umur (Tahun)</td><td>Hospital / Tempat Kematian</td><td>Latar Belakang Penyakit</td></tr><tr><td>3537</td><td>Selangor</td><td>Lelaki (WN)</td><td>59</td><td>Jenazah dibawa ke Hospital Serdang</td><td>Darah tinggi dan dislipidemia</td></tr><tr><td>3538</td><td>Kelantan</td><td>Lelaki (WN)</td><td>69</td><td>Hospital Raja Perempuan Zainab II, Kota Bharu</td><td>Darah tinggi</td></tr><tr><td>3539</td><td>Selangor</td><td>Lelaki (WN)</td><td>61</td><td>Hospital Kajang</td><td>Kencing manis dan darah tinggi</td></tr><tr><td>3540</td><td>Selangor</td><td>Perempuan (WN)</td><td>60</td><td>Hospital Kuala Lumpur</td><td>Darah tinggi dan dislipidemia</td></tr><tr><td>3541</td><td>Kedah</td><td>Perempuan (WN)</td><td>54</td><td>Hospital Sultanah Maliha, Langkawi</td><td>Kencing manis, darah tinggi, dan buah pinggang kronik</td></tr><tr><td>3542</td><td>Selangor</td><td>Lelaki (WN)</td><td>60</td><td>Hospital Selayang</td><td>Kencing manis, darah tinggi, dislipidemia, dan obesiti</td></tr><tr><td>3543</td><td>Sabah</td><td>Lelaki (WN)</td><td>62</td><td>Hospital Tawau</td><td>Darah tinggi, jantung, dan asma</td></tr><tr><td>3544</td><td>Kedah</td><td>Perempuan (WN)</td><td>72</td><td>Hospital Sultanah Bahiyah, Alor Setar</td><td>Darah tinggi dan dislipidemia</td></tr><tr><td>3545</td><td>Sabah</td><td>Lelaki (WN)</td><td>86</td><td>Jenazah dibawa ke Hospital Tawau</td><td>–</td></tr><tr><td>3546</td><td>Selangor</td><td>Lelaki (WN)</td><td>60</td><td>Hospital Sungai Buloh</td><td>–</td></tr><tr><td>3547</td><td>Melaka</td><td>Lelaki (WN)</td><td>81</td><td>Hospital Melaka</td><td>–</td></tr><tr><td>3548</td><td>Sarawak</td><td>Lelaki (WN)</td><td>66</td><td>Hospital Kapit</td><td>Darah tinggi dan paru-paru kronik</td></tr><tr><td>3549</td><td>Negeri Sembilan</td><td>Lelaki (WN)</td><td>66</td><td>Hospital Tampin</td><td>Kencing manis, darah tinggi, dan strok</td></tr><tr><td>3550</td><td>Kelantan</td><td>Lelaki (WN)</td><td>61</td><td>Hospital Jeli</td><td>Kencing manis, darah tinggi, dan strok</td></tr><tr><td>3551</td><td>Selangor</td><td>Lelaki (WN)</td><td>78</td><td>Hospital Selayang</td><td>Kencing manis, darah tinggi, jantung, buah pinggang kronik, dan <em>pituitary microadenoma</em></td></tr><tr><td>3552</td><td>Selangor</td><td>Perempuan (WN)</td><td>64</td><td>Hospital Shah Alam</td><td>Kencing manis, dislipidemia, dan asma</td></tr><tr><td>3553</td><td>Johor</td><td>Lelaki (WN)</td><td>42</td><td>Hospital Pakar Sultanah Fatimah, Muar</td><td>–</td></tr><tr><td>3554</td><td>Pulau Pinang</td><td>Lelaki (WN)</td><td>54</td><td>Hospital Kepala Batas</td><td>Kencing manis, darah tinggi, dan obesiti</td></tr><tr><td>3555</td><td>Kedah</td><td>Lelaki (WN)</td><td>64</td><td>Hospital Sultanah Maliha, Langkawi</td><td>–</td></tr><tr><td>3556</td><td>Kedah</td><td>Perempuan (WN)</td><td>76</td><td>Hospital Sultanah Bahiyah, Alor Setar</td><td>Kencing manis dan darah tinggi</td></tr><tr><td>3557</td><td>Selangor</td><td>Lelaki (WN)</td><td>28</td><td>Hospital Ampang</td><td>Penyakit buah pinggang</td></tr><tr><td>3558</td><td>WP Kuala Lumpur</td><td>Lelaki (WN)</td><td>61</td><td>Hospital Kuala Lumpur</td><td>Kencing manis dan darah tinggi</td></tr><tr><td>3559</td><td>Johor</td><td>Perempuan (WN)</td><td>79</td><td>Hospital Sultanah Nora Ismail, Batu Pahat</td><td>Kencing manis, darah tinggi, strok, dan buah pinggang kronik</td></tr><tr><td>3560</td><td>Sarawak</td><td>Lelaki (WN)</td><td>79</td><td>Hospital Kapit</td><td>Darah tinggi dan buah pinggang kronik</td></tr><tr><td>3561</td><td>Perak</td><td>Lelaki (WN)</td><td>76</td><td>Hospital Teluk Intan</td><td>Kencing manis, darah tinggi, dan penyakit saraf</td></tr><tr><td>3562</td><td>Selangor</td><td>Perempuan (WN)</td><td>44</td><td>Jenazah dibawa ke Hospital Kajang</td><td>Obesiti</td></tr><tr><td>3563</td><td>Johor</td><td>Perempuan (WN)</td><td>75</td><td>Hospital Sultan Ismail, Johor Bahru</td><td>Darah tinggi dan dislipidemia</td></tr><tr><td>3564</td><td>Johor</td><td>Lelaki (WN)</td><td>66</td><td>Hospital Pakar Sultanah Fatimah, Muar</td><td>Kencing manis, darah tinggi, dan jantung</td></tr><tr><td>3565</td><td>Sarawak</td><td>Perempuan (WN)</td><td>66</td><td>Hospital Sibu</td><td>Kencing manis, darah tinggi, dan dislipidemia</td></tr><tr><td>3566</td><td>Johor</td><td>Perempuan (WN)</td><td>68</td><td>Hospital Sultanah Aminah, Johor Bahru</td><td>Kencing manis dan darah tinggi</td></tr><tr><td>3567</td><td>Johor</td><td>Lelaki (WN)</td><td>56</td><td>Hospital Pakar Sultanah Fatimah, Muar</td><td>Darah tinggi</td></tr><tr><td>3568</td><td>Johor</td><td>Lelaki (WN)</td><td>49</td><td>Hospital Sultanah Aminah, Johor Bahru</td><td>Darah tinggi dan buah pinggang kronik</td></tr><tr><td>3569</td><td>Kelantan</td><td>Perempuan (WN)</td><td>80</td><td>Hospital Raja Perempuan Zainab II, Kota Bharu</td><td>Kencing manis, dislipidemia, buah pinggang kronik, dan jantung</td></tr><tr><td>3570</td><td>Johor</td><td>Lelaki (WN)</td><td>42</td><td>Hospital Pakar Sultanah Fatimah, Muar</td><td>–</td></tr><tr><td>3571</td><td>Kelantan</td><td>Lelaki (WN)</td><td>89</td><td>Hospital Tumpat</td><td>Kencing manis, darah tinggi, jantung, dan strok</td></tr><tr><td>3572</td><td>Kelantan</td><td>Lelaki (WN)</td><td>80</td><td>Hospital Tumpat</td><td>Darah tinggi, penyakit jantung, dan penyakit saraf</td></tr><tr><td>3573</td><td>Kelantan</td><td>Lelaki (WN)</td><td>51</td><td>Hospital Sultan Ismail Petra, Kuala Krai</td><td>Kencing manis</td></tr><tr><td>3574</td><td>Perak</td><td>Perempuan (WN)</td><td>67</td><td>Hospital Taiping</td><td>Darah tinggi dan asma</td></tr><tr><td>3575</td><td>Kedah</td><td>Perempuan (WN)</td><td>58</td><td>Hospital Sultanah Bahiyah, Alor Setar</td><td>Kencing manis, darah tinggi, jantung, dislipidemia, strok, buah pinggang kronik, dan hati</td></tr><tr><td>3576</td><td>Selangor</td><td>Lelaki (WN)</td><td>74</td><td>Hospital Putrajaya</td><td>Kencing manis dan darah tinggi</td></tr><tr><td>3577</td><td>Selangor</td><td>Perempuan (WN)</td><td>92</td><td>Jenazah dibawa ke Pusat Perubatan Universiti Malaya</td><td>Darah tinggi</td></tr><tr><td>3578</td><td>Melaka</td><td>Perempuan (WN)</td><td>84</td><td>Hospital Melaka</td><td>Kencing manis, darah tinggi, dan jantung</td></tr><tr><td>3579</td><td>WP Kuala Lumpur</td><td>Perempuan (WN)</td><td>65</td><td>Hospital Kuala Lumpur</td><td>Kencing manis, darah tinggi, dan buah pinggang</td></tr><tr><td>3580</td><td>Melaka</td><td>Perempuan (WN)</td><td>62</td><td>Hospital Melaka</td><td>Kencing manis</td></tr><tr><td>3581</td><td>WP Labuan</td><td>Lelaki (WN)</td><td>44</td><td>Hospital Labuan</td><td>Darah tinggi</td></tr><tr><td>3582</td><td>Selangor</td><td>Perempuan (WN)</td><td>85</td><td>Jenazah dibawa ke Hospital Kajang</td><td>–</td></tr><tr><td>3583</td><td>Selangor</td><td>Lelaki (WN)</td><td>80</td><td>Hospital Sungai Buloh</td><td>Strok</td></tr><tr><td>3584</td><td>Johor</td><td>Lelaki (WN)</td><td>86</td><td>Hospital Sultan Ismail, Johor Bahru</td><td>–</td></tr><tr><td>3585</td><td>Selangor</td><td>Lelaki (WN)</td><td>51</td><td>Hospital Shah Alam</td><td>Tuberkulosis</td></tr><tr><td>3586</td><td>Johor</td><td>Perempuan (WN)</td><td>53</td><td>Hospital Sultanah Aminah, Johor Bahru</td><td>Darah tinggi dan obesiti</td></tr><tr><td>3587</td><td>Johor</td><td>Lelaki (WN)</td><td>36</td><td>Hospital Sultan Ismail, Johor Bahru</td><td>Penyakit jantung dan obesiti</td></tr><tr><td>3588</td><td>Terengganu</td><td>Lelaki (WN)</td><td>57</td><td>Hospital Sultanah Nur Zahirah, Kuala Terengganu</td><td>Kencing manis</td></tr><tr><td>3589</td><td>Johor</td><td>Lelaki (WN)</td><td>47</td><td>Hospital Pakar Sultanah Fatimah, Muar</td><td>Obesiti dan asma</td></tr><tr><td>3590</td><td>Selangor</td><td>Lelaki (WN)</td><td>61</td><td>Hospital Shah Alam</td><td>Kencing manis, darah tinggi, dislipidemia, dan buah pinggang kronik</td></tr><tr><td>3591</td><td>Johor</td><td>Lelaki (WN)</td><td>85</td><td>Hospital Sultanah Aminah, Johor Bahru</td><td>Darah tinggi</td></tr><tr><td>3592</td><td>Johor</td><td>Lelaki (WN)</td><td>74</td><td>Hospital Sultan Ismail, Johor Bahru</td><td>Kencing manis, darah tinggi, jantung, dan buah pinggang kronik</td></tr><tr><td>3593</td><td>Kelantan</td><td>Perempuan (WN)</td><td>62</td><td>Jenazah dibawa ke Hospital Tumpat</td><td>Kencing manis, darah tinggi, dan buah pinggang</td></tr><tr><td>3594</td><td>Selangor</td><td>Lelaki (WN)</td><td>53</td><td>Hospital Ampang</td><td>Kencing manis dan darah tinggi</td></tr><tr><td>3595</td><td>Selangor</td><td>Lelaki (WN)</td><td>36</td><td>Jenazah dibawa ke Hospital Serdang</td><td>Kencing manis dan obesiti</td></tr><tr><td>3596</td><td>Selangor</td><td>Perempuan (WN)</td><td>26</td><td>Hospital Ampang</td><td>Lupus dan buah pinggang kronik</td></tr><tr><td>3597</td><td>Sabah</td><td>Perempuan (WN)</td><td>78</td><td>Hospital Tawau</td><td>Kencing manis, darah tinggi, dan strok</td></tr><tr><td>3598</td><td>Selangor</td><td>Lelaki (WN)</td><td>81</td><td>Hospital Ampang</td><td>Kencing manis, darah tinggi, jantung, dan strok</td></tr><tr><td>3599</td><td>Selangor</td><td>Lelaki (WN)</td><td>66</td><td>Jenazah dibawa ke Hospital Serdang</td><td>Kencing manis, darah tinggi, dan dislipidemia</td></tr><tr><td>3600</td><td>Selangor</td><td>Lelaki (WN)</td><td>73</td><td>Hospital Shah Alam</td><td>Kencing manis, darah tinggi, jantung, dan dislipidemia</td></tr><tr><td>3601</td><td>Selangor</td><td>Lelaki (WN)</td><td>63</td><td>Hospital Serdang</td><td>Kencing manis, darah tinggi, dislipidemia, strok, dan buah pinggang kronik</td></tr><tr><td>3602</td><td>Selangor</td><td>Perempuan (WN)</td><td>44</td><td>Hospital Kajang</td><td>Darah tinggi dan jantung</td></tr><tr><td>3603</td><td>WP Kuala Lumpur</td><td>Lelaki (WN)</td><td>66</td><td>Jenazah dibawa ke Hospital Kuala Lumpur</td><td>–</td></tr><tr><td>3604</td><td>WP Kuala Lumpur</td><td>Perempuan (WN)</td><td>53</td><td>Hospital Canselor Tuanku Muhriz, Cheras</td><td>Kencing manis, darah tinggi, strok, dan buah pinggang kronik</td></tr><tr><td>3605</td><td>Johor</td><td>Perempuan (WN)</td><td>81</td><td>Hospital Sultan Ismail, Johor Bahru</td><td>–</td></tr><tr><td>3606</td><td>Johor</td><td>Perempuan (WN)</td><td>73</td><td>Hospital Sultanah Aminah, Johor Bahru</td><td>Darah tinggi, dislipidemia, buah pinggang kronik, dan <em>multiple myeloma</em></td></tr><tr><td>3607</td><td>Johor</td><td>Perempuan (WN)</td><td>61</td><td>Jenazah dibawa ke Hospital Sultan Ismail, Johor Bahru</td><td>Darah tinggi</td></tr><tr><td>3608</td><td>Johor</td><td>Lelaki (WN)</td><td>42</td><td>Hospital Pakar Sultanah Fatimah, Muar</td><td>Obesiti</td></tr><tr><td>3609</td><td>Negeri Sembilan</td><td>Lelaki (WN)</td><td>69</td><td>Hospital Tuanku Jaafar, Seremban</td><td>Kencing manis dan darah tinggi</td></tr><tr><td>3610</td><td>Negeri Sembilan</td><td>Lelaki (WN)</td><td>68</td><td>Hospital Tuanku Jaafar, Seremban</td><td>Darah tinggi</td></tr><tr><td>3611</td><td>WP Kuala Lumpur</td><td>Perempuan (BWN)</td><td>49</td><td>Jenazah dibawa ke Hospital Canselor Tuanku Muhriz, Cheras</td><td>–</td></tr></tbody></table></figure>
<p>*WN merujuk kepada warganegara dan BWN merujuk kepada bukan warganegara<strong><br/></strong></p>
<p><strong>LAMPIRAN </strong><strong>3</strong></p>
<p><strong>Perincian 6,239 kes positif COVID-19 baharu yang</strong> <strong>dilaporkan di Malaysia pada 9 Jun 2021 mengikut jenis saringan adalah seperti berikut: </strong></p>
<figure class="wp-block-table"><table><tbody><tr><td><strong>NEGERI</strong></td><td><strong>JUMLAH KES</strong><strong></strong></td><td><strong>KLUSTER</strong><strong></strong></td><td><strong>KONTAK RAPAT</strong><strong></strong></td><td><strong>IMPORT A*</strong><strong></strong></td><td><strong>LAIN-LAIN</strong><strong></strong></td></tr><tr><td>SELANGOR</td><td>2,291</td><td>59</td><td>1,683</td><td>3</td><td>546</td></tr><tr><td>WP KUALA LUMPUR</td><td>704</td><td>41</td><td>428</td><td>3</td><td>232</td></tr><tr><td>NEGERI SEMBILAN</td><td>507</td><td>89</td><td>320</td><td>4</td><td>94</td></tr><tr><td>JOHOR</td><td>468</td><td>105</td><td>241</td><td>1</td><td>121</td></tr><tr><td>SARAWAK</td><td>419</td><td>73</td><td>266</td><td>–</td><td>80</td></tr><tr><td>KELANTAN</td><td>340</td><td>128</td><td>174</td><td>–</td><td>38</td></tr><tr><td>SABAH</td><td>232</td><td>58</td><td>122</td><td>–</td><td>52</td></tr><tr><td>PAHANG</td><td>232</td><td>144</td><td>57</td><td>–</td><td>31</td></tr><tr><td>WP LABUAN</td><td>200</td><td>52</td><td>79</td><td>–</td><td>69</td></tr><tr><td>PULAU PINANG</td><td>194</td><td>70</td><td>84</td><td>–</td><td>40</td></tr><tr><td>PERAK</td><td>175</td><td>59</td><td>43</td><td>–</td><td>73</td></tr><tr><td>TERENGGANU</td><td>171</td><td>85</td><td>62</td><td>–</td><td>24</td></tr><tr><td>MELAKA</td><td>150</td><td>20</td><td>104</td><td>–</td><td>26</td></tr><tr><td>KEDAH</td><td>135</td><td>16</td><td>90</td><td>–</td><td>29</td></tr><tr><td>WP PUTRAJAYA</td><td>17</td><td>9</td><td>6</td><td>–</td><td>2</td></tr><tr><td>PERLIS</td><td>4</td><td>–</td><td>3</td><td>–</td><td>1</td></tr><tr><td><strong>JUMLAH KESELURUHAN</strong><strong></strong></td><td><strong>6,239</strong><strong></strong></td><td><strong>1,008</strong><strong></strong></td><td><strong>3,762</strong><strong></strong></td><td><strong>11</strong><strong></strong></td><td><strong>1,458</strong><strong></strong></td></tr></tbody></table></figure>
<p><strong>* </strong>Import A merujuk kepada kes penularan dari luar negara</p>
<p><strong> <br/></strong><strong>LAMPIRAN </strong><strong>4</strong></p>
<p><strong>KLUSTER-KLUSTER BAHARU YANG DILAPORKAN DI MALAYSIA PADA 9 JUN 2021</strong></p>
<figure class="wp-block-table"><table><tbody><tr><td><strong>No.</strong></td><td><strong>Nama Kluster</strong></td><td><strong>Kategori Kluster</strong><strong></strong></td><td><strong>Negeri</strong><strong></strong></td><td><strong>Daerah</strong></td><td><strong>Jumlah Kes</strong><strong></strong></td><td><strong>Jumlah Disaring</strong><strong></strong></td></tr><tr><td>1</td><td>Sungai Rasau 27</td><td>Tempat Kerja</td><td>Selangor</td><td>Klang, Petaling, dan Kuala Langat</td><td>35</td><td>149</td></tr><tr><td>2</td><td>Perusahaan Dua Batu Caves</td><td>Tempat Kerja</td><td>Selangor</td><td>Gombak</td><td>12</td><td>78</td></tr><tr><td>3</td><td>Industri Balakong Tujuh</td><td>Tempat Kerja</td><td>Selangor</td><td>Hulu Langat, Petaling, dan Gombak</td><td>36</td><td>183</td></tr><tr><td>4</td><td>Camar Lapan</td><td>Tempat Kerja</td><td>Selangor</td><td>Kuala Langat</td><td>8</td><td>21</td></tr><tr><td>5</td><td>Alam Jaya Dua</td><td>Tempat Kerja</td><td>Selangor</td><td>Kuala Selangor dan Gombak</td><td>62</td><td>85</td></tr><tr><td>6</td><td>Jalan Wisma</td><td>Tempat Kerja</td><td>Sabah</td><td>Kota Kinabalu</td><td>7</td><td>25</td></tr><tr><td>7</td><td>Lot Sembilan</td><td>Tempat Kerja</td><td>Sabah</td><td>Kuala Penyu dan Beaufort</td><td>24</td><td>88</td></tr><tr><td>8</td><td>Kampung Huda</td><td>Tempat Kerja</td><td>Kelantan</td><td>Kota Bharu, Bachok, Pasir Puteh, dan Tumpat</td><td>24</td><td>76</td></tr><tr><td>9</td><td>Industri Teluk Kalong</td><td>Tempat Kerja</td><td>Terengganu</td><td>Kemaman</td><td>103</td><td>1,500</td></tr><tr><td>10</td><td>Lorong Perusahaan 8A</td><td>Tempat Kerja</td><td>Pulau Pinang</td><td>Sebarang Perai Utara, Seberang Perai Tengah, dan Seberang Perai Selatan</td><td>34</td><td>134</td></tr><tr><td>11</td><td>Industri Medan Tasek</td><td>Tempat Kerja</td><td>Perak</td><td>Kinta</td><td>19</td><td>231</td></tr><tr><td>12</td><td>Jalan Keluli Sembilan</td><td>Tempat Kerja</td><td>Johor</td><td>Johor Bahru</td><td>14</td><td>44</td></tr><tr><td>13</td><td>Dah Mengkudu</td><td>Tempat Kerja</td><td>Kedah</td><td>Kota Setar, Kubang Pasu, Pendang, dan Yan</td><td>39</td><td>157</td></tr><tr><td>14</td><td>Gong Mengkeleh</td><td>Komuniti</td><td>Kelantan</td><td>Pasir Puteh</td><td>20</td><td>40</td></tr><tr><td>15</td><td>Putra Sembilan</td><td>Institusi Pendidikan Swasta Berdaftar di bawah KPM</td><td>WP Putrajaya dan Selangor</td><td>Putrajaya dan Sepang</td><td>10</td><td>49</td></tr></tbody></table></figure>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/06/08/kenyataan-akhbar-kpk-8-jun-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 8 Jun 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/06/10/kenyataan-akhbar-kpk-10-jun-2021-situasi-terkini-rabies-di-sarawak/" rel="next">Kenyataan Akhbar KPK 10 Jun 2021 – Situasi Terkini Rabies di Sarawak</a></span>
</div>
</nav>
</div>