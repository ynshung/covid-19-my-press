<div class="main-content">
<article class="post-18317 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-18317">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 8 Jun 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/06/08/kenyataan-akhbar-kpk-8-jun-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:49 pm"><time class="entry-date" datetime="2021-06-08T18:49:36+08:00">June 8, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>8 JUN 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 8 Jun 2021 (jam 12:00 tengah hari);</p>
<ul><li>Kes sembuh : <strong>6,962 kes </strong>(541,319 kes kumulatif, 86.3%);</li><li>Kes baharu :<strong> 5,566 kes</strong> (627,652 kes kumulatif);</li><li>Kes import : <strong>4 kes </strong>(4 bukan warganegara);<strong></strong></li><li>Kes tempatan : <strong>5,562 </strong><strong>kes </strong>[4,895 warganegara (88.0%); 667 bukan warganegara (12.0%)];</li><li>Kes aktif :<strong> 82,797 kes</strong>;</li><li>Kes yang memerlukan rawatan di Unit Rawatan Rapi (ICU) :<strong>903</strong><strong> kes</strong>;</li><li>Kes memerlukan bantuan pernafasan : <strong>458 kes</strong>;</li><li>Kes kematian :<strong> 76 kes </strong>(3,536 kes kumulatif, 0.56%; 75 warganegara, 1 bukan warganegara);</li><li>Jumlah kluster : <strong>2,385 kluster</strong>;</li><li>Jumlah kluster baharu :<strong> 24 kluster</strong>;</li><li>Jumlah kluster yang telah tamat :<strong>1,655 kluster</strong>; dan<strong></strong></li><li>Jumlah kluster aktif : <strong>730 </strong><strong>kluster</strong>.<strong></strong></li></ul>
<p>Sebanyak <strong>76 kes</strong> kematian pada hari ini yang melibatkan <strong>18 kes</strong> di Selangor,<strong> 13 kes </strong>di Johor,<strong> sembilan (9) kes </strong> di Negeri Sembilan, <strong>lapan (8) kes </strong>di Wilayah Persekutuan Kuala Lumpur,<strong> tujuh (7) kes </strong>di Wilayah Persekutuan Labuan, masing-masing<strong> empat (4) kes </strong>di Kelantan, Melaka, dan Kedah, <strong>tiga (3) kes </strong>di Terengganu, masing-masing <strong>dua (2) kes </strong>di Perak dan Pahang, serta masing-masing<strong> satu (1) kes</strong> di Sabah dan Sarawak.</p>
<p>Perincian jumlah kes mengikut negeri, kes-kes kematian dan kluster-kluster baharu adalah seperti di Lampiran 1, 2, 3 dan 4 yang disertakan bersama kenyataan media ini.<strong><br/></strong></p>
<p><strong><u>SITUASI JANGKITAN COVID-19 DI MALAYSIA: PENULARAN MASIH DALAM SITUASI GENTING</u></strong></p>
<p>KKM ingin memaklumkan status terkini situasi jangkitan COVID-19 di Malaysia bagi tempoh dua (2) minggu epidemiologi (ME) iaitu ME ke-21 (dari 23 Mei 2021 hingga 29 Mei 2021) dan ME ke-22 (dari 30 Mei 2021 hingga  5 Jun 2021).</p>
<ul type="i"><li><strong>Jumlah kes positif COVID-19 harian jangkitan tempatan</strong></li></ul>
<p>Statistik menunjukkan penurunan jumlah kes positif COVID-19 pada ME ke-22 iaitu sebanyak 1,379 kes (penurunan sebanyak 2.6 peratus) berbanding ME ke-21. Situasi ini adalah susulan daripada pelaksanaan Perintah Kawalan Pergerakan (PKP) 3.0 oleh kerajaan bermula pada 12 Mei 2021. Namun begitu dalam tempoh yang sama, jumlah kes aktif didapati terus meningkat berikutan peningkatan kes yang mendadak pada ME ke-20 dan ME ke-21. Pada awal ME ke-21 (23 Mei 2021), jumlah kes aktif adalah sebanyak 57,022 kes dan pada awal ME ke-22 (30 Mei 2021), ianya meningkat kepada 78,017 kes [peningkatan sebanyak 20,995 kes (37 peratus)]. Meskipun terdapat penurunan 2.6 peratus kes mingguan, namun jumlah kes aktif masih terus meningkat. Pada 8 Jun 2021, jumlah kes aktif COVID-19 yang masih dalam rawatan dan pemerhatian adalah sebanyak <strong>8</strong><strong>2</strong><strong>, </strong><strong>797</strong><strong> kes</strong>.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/06/ss1-1.png"><img alt="" class="wp-image-18321" data-attachment-id="18321" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="ss1-1" data-large-file="https://kpkesihatan.files.wordpress.com/2021/06/ss1-1.png?w=1024" data-medium-file="https://kpkesihatan.files.wordpress.com/2021/06/ss1-1.png?w=300" data-orig-file="https://kpkesihatan.files.wordpress.com/2021/06/ss1-1.png" data-orig-size="1147,807" data-permalink="https://kpkesihatan.com/ss1-1/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/06/ss1-1.png?w=1024" srcset="https://kpkesihatan.files.wordpress.com/2021/06/ss1-1.png?w=1024 1024w, https://kpkesihatan.files.wordpress.com/2021/06/ss1-1.png?w=150 150w, https://kpkesihatan.files.wordpress.com/2021/06/ss1-1.png?w=300 300w, https://kpkesihatan.files.wordpress.com/2021/06/ss1-1.png?w=768 768w, https://kpkesihatan.files.wordpress.com/2021/06/ss1-1.png 1147w"/></a></figure></div>
<ul type="i"><li><strong>Kapasiti dan keupayaan fasiliti kesihatan</strong></li></ul>
<p>Sehingga 6 Jun 2021, kadar penggunaan katil bagi pesakit COVID-19 bukan ICU di hospital menunjukkan sedikit penurunan dalam tempoh dua (2) minggu, iaitu dari 99 peratus kepada 89 peratus, begitu juga dengan kadar penggunaan katil di Pusat Kuarantin dan Rawatan COVID-19 (PKRC) adalah sebanyak 54 peratus. Walau bagaimanapun, <strong>kadar penggunaan katil COVID-19 di ICU telah meningkat</strong> dari 96 peratus pada 24 Mei 2021 <strong>hingga 104 peratus pada 6 Jun 2021</strong>. Kadar penggunaan katil ICU yang melebihi 100 peratus ini amat membimbangkan di mana tidak semua pesakit yang memerlukan rawatan kritikal dapat ditempatkan di ICU.</p>
<ul type="i"><li><strong>Tempoh rawatan di fasiliti kesihatan (Kategori 4 dan Kategori 5)</strong></li></ul>
<p>Hospital-hospital di seluruh negara sedang berhadapan dengan peningkatan kes COVID-19 bergejala serius (kategori 4 dan 5) yang memerlukan bantuan oksigen dan bantuan alat pernafasan khususnya di kalangan golongan rentan seperti warga emas dan pesakit yang menghidap lain-lain penyakit <em>(co-morbidity)</em>. Pesakit-pesakit ini memerlukan tempoh pemulihan yang lama untuk sembuh disebabkan komplikasi yang serius daripada jangkitan COVID-19. Statistik yang diterima oleh CPRC Kebangsaan menunjukkan purata tempoh rawatan bagi kategori 4 adalah di antara 14 hari ke 16 hari, manakala bagi pesakit kategori 5 pula, tempoh rawatan adalah selama 19 hari ke 26 hari.</p>
<p>Kesinambungan daripada situasi yang dinyatakan, KKM ingin mengingatkan semua pihak bahawa situasi penularan COVID-19 yang dihadapi negara <strong>masih kekal pada situasi sangat serius</strong>. Bahaya penularan COVID-19 dan kapasiti hospital (terutama ICU) bagi menampung kes-kes COVID-19 adalah di tahap kritikal dan boleh terus meningkat sekiranya kita alpa walau untuk sehari sekali pun. Situasi ini tidak boleh diambil ringan, terutama sekiranya ada pihak yang menyebarkan interpretasi yang tidak benar mengenai situasi semasa ini.</p>
<p>Oleh itu, KKM mengingatkan masyarakat untuk sentiasa mengamalkan perkara-perkara berikut;</p>
<ol type="1"><li>Kekal duduk di rumah dan hanya keluar jika perlu;</li><li>Amalkan norma baharu dan patuhi Prosedur Operasi Standard (SOP) yang telah digariskan oleh Majlis Keselamatan Negara (MKN) dan KKM;</li><li>Jalani pemeriksaan segera sekiranya bergejala atau merupakan kontak kepada kes yang positif. Sekiranya didapati positif sama ada melalui ujian RT-PCR atau RTK Antigen, maklumkan kepada KKM melalui notifikasi kendiri <em>(self-notification) </em>di aplikasi MySejahtera atau Pejabat Kesihatan Daerah berdekatan. Bawa keputusan ujian dan hadir ke <em>COVID-19 Assessment Centre</em> (CAC) yang berdekatan di daerah anda untuk penilaian lanjut. Untuk senarai terkini CAC rujuk: <a href="http://covid-19.moh.gov.my/hotline">http://covid-19.moh.gov.my/hotline</a> ;</li><li>Sekiranya dibenarkan untuk menjalani <em>Home Surveilance Order </em>(HSO), patuhilah segala peraturan. Jangan bercampur dengan ahli keluarga atau keluar dari rumah dalam tempoh ini. Anda berisiko menjangkiti orang lain. Sekiranya kesihatan anda merosot, hubungi perkhidmatan kecemasan dengan <strong>segera</strong>;</li><li>Dapatkan maklumat berkenaan situasi terkini jangkitan COVID-19 daripada sumber yang diyakini kesahihannya; dan</li><li>Daftarkan diri anda dan ahli keluarga bagi mendapatkan vaksin COVID-19 serta hadir ke Pusat Pemberian Vaksin (PPV) berdasarkan tarikh temu janji yang diberikan.</li></ol>
<p>Semua individu perlu berperanan menjadi agen perubahan di dalam komuniti dan mengambil tanggung jawab bersama agar kesinambungan kehidupan normal dapat dikecapi semula dengan kadar segera.<strong><br/></strong></p>
<p><strong><u>N</u></strong><strong><u>ASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai termasuk individu-individu yang telah menerima vaksin COVID-19 agar terus mematuhi saranan serta nasihat-nasihat kesihatan yang sering ditekankan iaitu;</p>
<p><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></p>
<p><strong>Amalkan 3W: </strong>(Amalkan<strong> <em>Wash, Wear</em></strong> dan <strong><em>Warn</em></strong>).</p>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya dilaksanakan secara berterusan.<strong></strong></p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong><strong></strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p>8 Jun 2021 @ 6:30 petang.</p>
<p><strong>LAMPIRAN 1<a></a></strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 8 JUN 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong></td><td>1,524 (2)</td><td>205,044</td></tr><tr><td><strong>SABAH</strong><strong></strong></td><td>350</td><td>64,556</td></tr><tr><td><strong>WP KUALA LUMPUR</strong></td><td>466 (2)</td><td>63,838</td></tr><tr><td><strong>JOHOR </strong><strong></strong></td><td>456</td><td>62,354</td></tr><tr><td><strong>SARAWAK </strong><strong></strong></td><td>707</td><td>52,581</td></tr><tr><td><strong>PULAU PINANG</strong></td><td>185</td><td>31,091</td></tr><tr><td><strong>NEGERI SEMBILAN</strong></td><td>505</td><td>31,048</td></tr><tr><td><strong>KELANTAN   </strong><strong></strong></td><td>204</td><td>30,687</td></tr><tr><td><strong>PERAK</strong><strong></strong></td><td>225</td><td>22,828</td></tr><tr><td><strong>KEDAH</strong></td><td>148</td><td>20,794</td></tr><tr><td><strong>MELAKA</strong></td><td>314</td><td>14,023</td></tr><tr><td><strong>PAHANG </strong><strong></strong></td><td>157</td><td>10,982</td></tr><tr><td><strong>TERENGGANU</strong></td><td>106</td><td>10,094</td></tr><tr><td><strong>WP LABUAN</strong></td><td>191</td><td>5,152</td></tr><tr><td><strong>WP PUTRAJAYA</strong></td><td>27</td><td>2,041</td></tr><tr><td><strong>PERLIS</strong></td><td>1</td><td>539</td></tr><tr><td><strong>JUMLAH KESELURUHAN</strong></td><td><strong>5,566 (4)</strong><strong></strong></td><td><strong>627,652</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LA</strong><strong>MPIRAN </strong><strong>2</strong><strong></strong></p>
<p><strong>Ringkasan 76 kes kematian pada 8 Jun 2021 adalah seperti berikut:</strong></p>
<figure class="wp-block-table"><table><tbody><tr><td><strong>No. Kematian</strong></td><td><strong>Negeri</strong></td><td><strong>Jantina</strong> <strong>(warganegara)</strong> <strong> </strong></td><td><strong>Umur (Tahun)</strong></td><td><strong>Hospital / Tempat Kematian</strong></td><td><strong>Latar Belakang Penyakit</strong></td></tr><tr><td>3461</td><td>WP Kuala Lumpur</td><td>Lelaki (WN)</td><td>62</td><td>Hospital Kuala Lumpur</td><td>Penyakit jantung</td></tr><tr><td>3462</td><td>WP Kuala Lumpur</td><td>Perempuan (WN)</td><td>64</td><td>Hospital Putrajaya</td><td>Kencing manis dan darah tinggi</td></tr><tr><td>3463</td><td>Kelantan</td><td>Perempuan (WN)</td><td>44</td><td>Hospital Raja Perempuan Zainab II, Kota Bharu</td><td>Kencing manis</td></tr><tr><td>3464</td><td>Johor</td><td>Lelaki (WN)</td><td>69</td><td>Hospital Sultanah Aminah, Johor Bahru</td><td>Darah tinggi dan strok</td></tr><tr><td>3465</td><td>Selangor</td><td>Perempuan (WN)</td><td>68</td><td>Hospital Serdang</td><td>Kencing manis, darah tinggi, dan jantung</td></tr><tr><td>3466</td><td>Selangor</td><td>Lelaki (WN)</td><td>83</td><td>Jenazah dibawa ke Pusat Perubatan Universiti Malaya</td><td>Darah tinggi, dislipidemia, dan tuberkulosis</td></tr><tr><td>3467</td><td>Melaka</td><td>Lelaki (WN)</td><td>71</td><td>Hospital Melaka</td><td>Darah tinggi, dislipidemia, dan buah pinggang kronik</td></tr><tr><td>3468</td><td>Perak</td><td>Perempuan (WN)</td><td>85</td><td>Hospital Raja Permaisuri Bainun, Ipoh</td><td>Darah tinggi</td></tr><tr><td>3469</td><td>Melaka</td><td>Lelaki (WN)</td><td>78</td><td>Hospital Melaka</td><td>Kencing manis dan darah tinggi</td></tr><tr><td>3470</td><td>Selangor</td><td>Lelaki (WN)</td><td>64</td><td>Hospital Ampang</td><td>Kencing manis dan darah tinggi</td></tr><tr><td>3471</td><td>Johor</td><td>Perempuan (WN)</td><td>78</td><td>Hospital Pakar Sultanah Fatimah, Muar</td><td>Darah tinggi dan strok</td></tr><tr><td>3472</td><td>Terengganu</td><td>Lelaki (WN)</td><td>58</td><td>Hospital Sultanah Nur Zahirah, Kuala Terengganu</td><td>Penyakit jantung dan paru-paru kronik</td></tr><tr><td>3473</td><td>Selangor</td><td>Perempuan (WN)</td><td>62</td><td>Hospital Serdang</td><td>Kencing manis</td></tr><tr><td>3474</td><td>Kelantan</td><td>Perempuan (WN)</td><td>65</td><td>Hospital Raja Perempuan Zainab II, Kota Bharu</td><td>Darah tinggi dan kanser</td></tr><tr><td>3475</td><td>Johor</td><td>Perempuan (WN)</td><td>66</td><td>Hospital Segamat</td><td>Kencing manis, darah tinggi, dan dislipidemia</td></tr><tr><td>3476</td><td>Johor</td><td>Lelaki (WN)</td><td>48</td><td>Hospital Pakar Sultanah Fatimah, Muar</td><td>Obesiti</td></tr><tr><td>3477</td><td>Kedah</td><td>Perempuan (WN)</td><td>59</td><td>Hospital Sultan Abdul Halim, Sungai Petani</td><td>Kencing manis</td></tr><tr><td>3478</td><td>Johor</td><td>Perempuan (WN)</td><td>52</td><td>Hospital Pakar Sultanah Fatimah, Muar</td><td>Kencing manis, darah tinggi, dan buah pinggang kronik</td></tr><tr><td>3479</td><td>Negeri Sembilan</td><td>Perempuan (WN)</td><td>60</td><td>Hospital Tampin</td><td>Kencing manis dan darah tinggi</td></tr><tr><td>3480</td><td>WP Labuan</td><td>Lelaki (WN)</td><td>30</td><td>Hospital Labuan</td><td>Obesiti</td></tr><tr><td>3481</td><td>WP Kuala Lumpur</td><td>Perempuan (WN)</td><td>61</td><td>Hospital Sungai Buloh</td><td>Darah tinggi dan buah pinggang kronik</td></tr><tr><td>3482</td><td>Sarawak</td><td>Lelaki (WN)</td><td>83</td><td>Hospital Sri Aman</td><td>Darah tinggi, dislipidemia, jantung, kanser, dan paru-paru kronik</td></tr><tr><td>3483</td><td>Kedah</td><td>Lelaki (WN)</td><td>66</td><td>Hospital Sultanah Bahiyah, Alor Setar</td><td>Darah tinggi</td></tr><tr><td>3484</td><td>Pahang</td><td>Lelaki (WN)</td><td>59</td><td>Hospital Tengku Ampuan Afzan, Kuantan</td><td>Tiroid</td></tr><tr><td>3485</td><td>Selangor</td><td>Lelaki (WN)</td><td>28</td><td>Hospital Ampang</td><td>Kencing manis, darah tinggi, dislipidemia, tiroid, dan buah pinggang kronik</td></tr><tr><td>3486</td><td>Perak</td><td>Lelaki (WN)</td><td>65</td><td>Hospital Taiping</td><td>Darah tinggi</td></tr><tr><td>3487</td><td>WP Labuan</td><td>Lelaki (WN)</td><td>82</td><td>Hospital Labuan</td><td>Darah tinggi, dislipidemia, dan jantung</td></tr><tr><td>3488</td><td>WP Labuan</td><td>Lelaki (WN)</td><td>87</td><td>Hospital Labuan</td><td>Darah tinggi dan kanser</td></tr><tr><td>3489</td><td>Johor</td><td>Perempuan (WN)</td><td>37</td><td>Hospital Pakar Sultanah Fatimah, Muar</td><td>–</td></tr><tr><td>3490</td><td>Kedah</td><td>Lelaki (WN)</td><td>80</td><td>Hospital Sultan Abdul Halim, Sungai Petani</td><td>Kencing manis, darah tinggi, jantung, dan buah pinggang kronik</td></tr><tr><td>3491</td><td>WP Labuan</td><td>Lelaki (WN)</td><td>55</td><td>Hospital Labuan</td><td>–</td></tr><tr><td>3492</td><td>Kelantan</td><td>Perempuan (WN)</td><td>80</td><td>Hospital Raja Perempuan Zainab II, Kota Bharu</td><td>Darah tinggi dan tiroid</td></tr><tr><td>3493</td><td>Negeri Sembilan</td><td>Perempuan (WN)</td><td>61</td><td>Hospital Tampin</td><td>Kencing manis, darah tinggi, dan buah pinggang kronik</td></tr><tr><td>3494</td><td>Melaka</td><td>Perempuan (WN)</td><td>70</td><td>Hospital Melaka</td><td>Kencing manis, darah tinggi, dan dislipidemia</td></tr><tr><td>3495</td><td>WP Kuala Lumpur</td><td>Lelaki (WN)</td><td>65</td><td>Hospital Kuala Lumpur</td><td>Kencing manis, darah tinggi, dan strok</td></tr><tr><td>3496</td><td>Kelantan</td><td>Perempuan (WN)</td><td>69</td><td>Hospital Raja Perempuan Zainab II, Kota Bharu</td><td>Kencing manis, darah tinggi, dan strok</td></tr><tr><td>3497</td><td>Selangor</td><td>Lelaki (WN)</td><td>65</td><td>Hospital Shah Alam</td><td>Obesiti</td></tr><tr><td>3498</td><td>Selangor</td><td>Perempuan (WN)</td><td>32</td><td>Hospital Tuanku Jaafar, Seremban</td><td>–</td></tr><tr><td>3499</td><td>Selangor</td><td>Lelaki (WN)</td><td>77</td><td>Hospital Serdang</td><td>Darah tinggi</td></tr><tr><td>3500</td><td>Terengganu</td><td>Lelaki (WN)</td><td>79</td><td>Hospital Sultanah Nur Zahirah, Kuala Terengganu</td><td>Kencing manis, darah tinggi, dan jantung</td></tr><tr><td>3501</td><td>Terengganu</td><td>Perempuan (WN)</td><td>72</td><td>Hospital Sultanah Nur Zahirah, Kuala Terengganu</td><td>Strok, darah tinggi, dan jantung</td></tr><tr><td>3502</td><td>WP Labuan</td><td>Perempuan (WN)</td><td>84</td><td>Hospital Labuan</td><td>Kencing manis, darah tinggi, dan penyakit buah pinggang kronik</td></tr><tr><td>3503</td><td>Johor</td><td>Lelaki (WN)</td><td>72</td><td>Hospital Sultanah Aminah, Johor Bahru</td><td>Kencing manis dan darah tinggi</td></tr><tr><td>3504</td><td>WP Labuan</td><td>Perempuan (WN)</td><td>75</td><td>Hospital Labuan</td><td>Kencing manis, darah tinggi, dan dislipidemia</td></tr><tr><td>3505</td><td>Kedah</td><td>Lelaki (WN)</td><td>79</td><td>Hospital Baling</td><td>Kencing manis, darah tinggi, dan buah pinggang kronik</td></tr><tr><td>3506</td><td>Selangor</td><td>Lelaki (WN)</td><td>79</td><td>Jenazah dibawa ke Hospital Tengku Ampuan Rahimah, Klang</td><td>Kencing manis, darah tinggi, dislipidemia, dan jantung</td></tr><tr><td>3507</td><td>Sabah</td><td>Perempuan (WN)</td><td>71</td><td>Jenazah dibawa ke Hospital Tawau</td><td>–</td></tr><tr><td>3508</td><td>WP Kuala Lumpur</td><td>Lelaki (WN)</td><td>59</td><td>Hospital Kuala Lumpur</td><td>Dislipidemia</td></tr><tr><td>3509</td><td>Negeri Sembilan</td><td>Perempuan (WN)</td><td>59</td><td>Hospital Tuanku Jaafar, Seremban</td><td>Kencing manis, darah tinggi, dislipidemia, dan obesiti</td></tr><tr><td>3510</td><td>Selangor</td><td>Lelaki (WN)</td><td>76</td><td>Hospital Selayang</td><td>Darah tinggi</td></tr><tr><td>3511</td><td>Selangor</td><td>Lelaki (WN)</td><td>72</td><td>Hospital Selayang</td><td>Kencing manis, darah tinggi, dan dislipidemia</td></tr><tr><td>3512</td><td>Selangor</td><td>Perempuan (WN)</td><td>66</td><td>Hospital Sungai Buloh</td><td>Kencing manis, darah tinggi, strok, dan buah pinggang kronik</td></tr><tr><td>3513</td><td>Selangor</td><td>Perempuan (WN)</td><td>62</td><td>Hospital Selayang</td><td>Kencing manis, darah tinggi, strok, dan buah pinggang kronik</td></tr><tr><td>3514</td><td>Selangor</td><td>Perempuan (WN)</td><td>62</td><td>Hospital Selayang</td><td>Kencing manis, darah tinggi, dan buah pinggang kronik</td></tr><tr><td>3515</td><td>Selangor</td><td>Perempuan (WN)</td><td>60</td><td>Hospital Selayang</td><td>Kencing manis, darah tinggi, dan buah pinggang kronik</td></tr><tr><td>3516</td><td>Selangor</td><td>Lelaki (WN)</td><td>60</td><td>Hospital Ampang</td><td>Kencing manis, darah tinggi, dan buah pinggang kronik</td></tr><tr><td>3517</td><td>Selangor</td><td>Perempuan (WN)</td><td>36</td><td>Hospital Selayang</td><td>–</td></tr><tr><td>3518</td><td>Selangor</td><td>Lelaki (WN)</td><td>25</td><td>Jenazah dibawa ke Hospital Sungai Buloh</td><td>Obesiti</td></tr><tr><td>3519</td><td>WP Kuala Lumpur</td><td>Perempuan (WN)</td><td>69</td><td>Hospital Selayang</td><td>Kencing manis, darah tinggi, dislipidemia, jantung, dan kanser</td></tr><tr><td>3520</td><td>WP Kuala Lumpur</td><td>Lelaki (WN)</td><td>74</td><td>Hospital Sungai Buloh</td><td>Kencing manis, darah tinggi, dan dislipidemia</td></tr><tr><td>3521</td><td>WP Kuala Lumpur</td><td>Perempuan (WN)</td><td>41</td><td>Hospital Kuala Lumpur</td><td>Kencing manis, darah tinggi, dan obesiti</td></tr><tr><td>3522</td><td>Johor</td><td>Lelaki (WN)</td><td>37</td><td>Hospital Sultanah Aminah, Johor Bahru</td><td>Tuberkulosis</td></tr><tr><td>3523</td><td>Johor</td><td>Lelaki (WN)</td><td>74</td><td>Hospital Kota Tinggi</td><td>–</td></tr><tr><td>3524</td><td>Johor</td><td>Perempuan (WN)</td><td>75</td><td>Hospital Pakar KPJ Johor</td><td>Kencing manis, darah tinggi, dislipidemia, jantung, asma, dan obesiti</td></tr><tr><td>3525</td><td>Johor</td><td>Perempuan (WN)</td><td>67</td><td>Hospital Sultanah Aminah, Johor Bahru</td><td>Darah tinggi</td></tr><tr><td>3526</td><td>Johor</td><td>Lelaki (WN)</td><td>60</td><td>Hospital Sultanah Aminah, Johor Bahru</td><td>Kencing manis, darah tinggi, strok, dan buah pinggang kronik</td></tr><tr><td>3527</td><td>Negeri Sembilan</td><td>Lelaki (WN)</td><td>84</td><td>Hospital Tuanku Jaafar, Seremban</td><td>Kencing manis, darah tinggi, dan dislipidemia</td></tr><tr><td>3528</td><td>Negeri Sembilan</td><td>Perempuan (WN)</td><td>71</td><td>Hospital Tuanku Jaafar, Seremban</td><td>Kencing manis dan darah tinggi</td></tr><tr><td>3529</td><td>Negeri Sembilan</td><td>Lelaki (WN)</td><td>69</td><td>Hospital Tuanku Jaafar, Seremban</td><td>Kencing manis, darah tinggi, dan strok</td></tr><tr><td>3530</td><td>Negeri Sembilan</td><td>Lelaki (WN)</td><td>59</td><td>Hospital Tuanku Jaafar, Seremban</td><td>Kencing manis dan darah tinggi</td></tr><tr><td>3531</td><td>Negeri Sembilan</td><td>Lelaki (WN)</td><td>52</td><td>Hospital Tuanku Jaafar, Seremban</td><td>Kencing manis dan darah tinggi</td></tr><tr><td>3532</td><td>Negeri Sembilan</td><td>Perempuan (WN)</td><td>51</td><td>Hospital Tuanku Jaafar, Seremban</td><td>Kencing manis, darah tinggi, jantung, dan asma</td></tr><tr><td>3533</td><td>Melaka</td><td>Perempuan (WN)</td><td>101</td><td>Hospital Melaka</td><td>–</td></tr><tr><td>3534</td><td>Pahang</td><td>Perempuan (WN)</td><td>79</td><td>Hospital Tengku Ampuan Afzan Kuantan</td><td>Darah tinggi</td></tr><tr><td>3535</td><td>WP Labuan</td><td>Lelaki (WN)</td><td>70</td><td>Hospital Labuan</td><td>Kencing manis, darah tinggi, dislipidemia, dan buah pinggang kronik</td></tr><tr><td>3536</td><td>Johor</td><td>Lelaki (BWN)</td><td>46</td><td>Jenazah Dibawa Ke Hospital Sultan Ismail, Johor Bahru</td><td>–</td></tr></tbody></table></figure>
<p>*WN merujuk kepada warganegara dan BWN merujuk kepada bukan warganegara<strong><br/></strong></p>
<p><strong>LAMPIRAN </strong><strong>3</strong></p>
<p><strong>Perincian 5,566 kes positif COVID-19 baharu yang</strong> <strong>dilaporkan di Malaysia pada 8 Jun 2021 mengikut jenis saringan adalah seperti berikut: </strong></p>
<figure class="wp-block-table"><table><tbody><tr><td><strong>NEGERI</strong></td><td><strong>JUMLAH KES</strong><strong></strong></td><td><strong>KLUSTER</strong><strong></strong></td><td><strong>KONTAK RAPAT</strong><strong></strong></td><td><strong>IMPORT A*</strong><strong></strong></td><td><strong>LAIN-LAIN</strong><strong></strong></td></tr><tr><td>SELANGOR</td><td>1,524</td><td>67</td><td>1,097</td><td>2</td><td>358</td></tr><tr><td>SARAWAK</td><td>707</td><td>143</td><td>437</td><td>–</td><td>127</td></tr><tr><td>NEGERI SEMBILAN</td><td>505</td><td>210</td><td>137</td><td>–</td><td>158</td></tr><tr><td>WP KUALA LUMPUR</td><td>466</td><td>79</td><td>264</td><td>2</td><td>121</td></tr><tr><td>JOHOR</td><td>456</td><td>123</td><td>206</td><td>–</td><td>127</td></tr><tr><td>SABAH</td><td>350</td><td>166</td><td>135</td><td>–</td><td>49</td></tr><tr><td>MELAKA</td><td>314</td><td>151</td><td>140</td><td>–</td><td>23</td></tr><tr><td>PERAK</td><td>225</td><td>68</td><td>49</td><td>–</td><td>108</td></tr><tr><td>KELANTAN</td><td>204</td><td>13</td><td>141</td><td>–</td><td>50</td></tr><tr><td>WP LABUAN</td><td>191</td><td>58</td><td>62</td><td>–</td><td>71</td></tr><tr><td>PULAU PINANG</td><td>185</td><td>67</td><td>64</td><td>–</td><td>54</td></tr><tr><td>PAHANG</td><td>157</td><td>82</td><td>70</td><td>–</td><td>5</td></tr><tr><td>KEDAH</td><td>148</td><td>21</td><td>97</td><td>–</td><td>30</td></tr><tr><td>TERENGGANU</td><td>106</td><td>24</td><td>55</td><td>–</td><td>27</td></tr><tr><td>WP PUTRAJAYA</td><td>27</td><td>8</td><td>17</td><td>–</td><td>2</td></tr><tr><td>PERLIS</td><td>1</td><td>–</td><td>1</td><td>–</td><td>–</td></tr><tr><td><strong>JUMLAH KESELURUHAN</strong><strong></strong></td><td><strong>5,566</strong><strong></strong></td><td><strong>1,280</strong><strong></strong></td><td><strong>2,972</strong><strong></strong></td><td><strong>4</strong><strong></strong></td><td><strong>1,310</strong><strong></strong></td></tr></tbody></table></figure>
<p><strong>* </strong>Import A merujuk kepada kes penularan dari luar negara</p>
<p><strong> <br/></strong><strong>LAMPIRAN </strong><strong>4</strong></p>
<p><strong>KLUSTER-KLUSTER BAHARU YANG DILAPORKAN DI MALAYSIA PADA 8 JUN 2021</strong></p>
<figure class="wp-block-table"><table><tbody><tr><td><strong>No.</strong></td><td><strong>Nama Kluster</strong></td><td><strong>Kategori Kluster</strong><strong></strong></td><td><strong>Negeri</strong><strong></strong></td><td><strong>Daerah</strong></td><td><strong>Jumlah Kes</strong><strong></strong></td><td><strong>Jumlah Disaring</strong><strong></strong></td></tr><tr><td>1</td><td>Jalan Satu Olak Dua</td><td>Tempat Kerja</td><td>Selangor</td><td>Kuala Langat</td><td>6</td><td>68</td></tr><tr><td>2</td><td>Jalan Equine</td><td>Tempat Kerja</td><td>Selangor</td><td>Petaling</td><td>29</td><td>99</td></tr><tr><td>3</td><td>Jalan Enam C</td><td>Tempat Kerja</td><td>Selangor</td><td>Hulu Langat, Klang, Petaling, dan Sepang</td><td>21</td><td>48</td></tr><tr><td>4</td><td>Bukit Rahman Lapan</td><td>Tempat Kerja</td><td>Selangor</td><td>Gombak</td><td>19</td><td>127</td></tr><tr><td>5</td><td>Coral</td><td>Tempat Kerja</td><td>Sabah</td><td>Kota Kinabalu</td><td>9</td><td>283</td></tr><tr><td>6</td><td>Ocean Blue</td><td>Tempat Kerja</td><td>Sabah</td><td>Kota Kinabalu</td><td>99</td><td>185</td></tr><tr><td>7</td><td>Segara</td><td>Tempat Kerja</td><td>Sabah</td><td>Kota Kinabalu</td><td>11</td><td>141</td></tr><tr><td>8</td><td>Industri Tanjung Agas</td><td>Tempat Kerja</td><td>Johor</td><td>Tangkak</td><td>8</td><td>42</td></tr><tr><td>9</td><td>Jalan Kesang</td><td>Tempat Kerja</td><td>Johor</td><td>Tangkak</td><td>19</td><td>261</td></tr><tr><td>10</td><td>Dah Mahang Merah</td><td>Tempat Kerja</td><td>Kedah</td><td>Kulim dan Kuala Muda</td><td>19</td><td>44</td></tr><tr><td>11</td><td>Tapak Bina Muda 2</td><td>Tempat Kerja</td><td>WP Kuala Lumpur</td><td>Titiwangsa</td><td>33</td><td>60</td></tr><tr><td>12</td><td>Jalan Alamanda Presint Satu</td><td>Tempat Kerja</td><td>WP Putrajaya</td><td>Putrajaya</td><td>11</td><td>44</td></tr><tr><td>13</td><td>Jalan Seruling</td><td>Tempat Kerja</td><td>Pulau Pinang</td><td>Seberang Perai Selatan</td><td>23</td><td>547</td></tr><tr><td>14</td><td>Jalan Kota Jelasin</td><td>Tempat Kerja</td><td>Kelantan</td><td>Kota Bharu dan Tumpat</td><td>10</td><td>24</td></tr><tr><td>15</td><td>Jalan Sri Jaafar</td><td>Tempat Kerja</td><td>Pahang</td><td>Bentong</td><td>32</td><td>155</td></tr><tr><td>16</td><td>Kampung Bundu</td><td>Komuniti</td><td>Sabah</td><td>Kuala Penyu</td><td>39</td><td>303</td></tr><tr><td>17</td><td>Tanjung Aru Baru</td><td>Komuniti</td><td>Sabah</td><td>Kota Kinabalu</td><td>30</td><td>213</td></tr><tr><td>18</td><td>Ulu Teru</td><td>Komuniti</td><td>Sarawak</td><td>Miri dan Beluru</td><td>46</td><td>468</td></tr><tr><td>19</td><td>Ulu Sebakong</td><td>Komuniti</td><td>Sarawak</td><td>Mukah</td><td>61</td><td>147</td></tr><tr><td>20</td><td>Rantau Kenanga</td><td>Komuniti</td><td>Perak</td><td>Hilir Perak</td><td>39</td><td>69</td></tr><tr><td>21</td><td>Jalan Melang</td><td>Kumpulan Berisiko Tinggi</td><td>Negeri Sembilan</td><td>Kuala Pilah</td><td>29</td><td>232</td></tr><tr><td>22</td><td>Teluk Kabung</td><td>Kumpulan Berisiko Tinggi</td><td>Johor</td><td>Johor Bahru</td><td>47</td><td>132</td></tr><tr><td>23</td><td>Jalan Cempedak 2</td><td>Kumpulan Berisiko tinggi</td><td>WP Kuala Lumpur</td><td>Kepong</td><td>17</td><td>56</td></tr><tr><td>24</td><td>Jalan Logah Segamat</td><td>Keagamaan</td><td>Johor</td><td>Segamat</td><td>14</td><td>30</td></tr></tbody></table></figure>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/06/07/kenyataan-akhbar-kpk-7-jun-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 7 Jun 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/06/09/kenyataan-akhbar-kpk-9-jun-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 9 Jun 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>