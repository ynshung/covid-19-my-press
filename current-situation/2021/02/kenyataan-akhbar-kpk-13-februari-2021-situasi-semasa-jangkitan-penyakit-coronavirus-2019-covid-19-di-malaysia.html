<div class="main-content">
<article class="post-17321 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-17321">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 13 Februari 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/02/13/kenyataan-akhbar-kpk-13-februari-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:11 pm"><time class="entry-date" datetime="2021-02-13T18:11:39+08:00">February 13, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>13 FEBRUARI 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 13 Februari 2021 (jam 12:00 tengah hari);</p>
<ul><li>Kes sembuh : <strong>3,515 kes </strong>(209,289 kes kumulatif, 79.9%);</li><li>Kes baharu :<strong> 3,499 kes</strong> (261,805 kes kumulatif);</li><li>Kes import : <strong>1 kes</strong> (1 warganegara);</li><li>Kes tempatan : <strong>3,498 kes </strong>[1,871 warganegara (53.5%); 1,627 bukan warganegara (46.5%)];</li><li>Kes aktif :<strong> 51,558 kes;</strong></li><li>Kes yang memerlukan rawatan di Unit Rawatan Rapi (ICU) :<strong> 263 kes;</strong></li><li>Kes memerlukan bantuan pernafasan : <strong>118 kes; </strong>dan</li><li>Kes kematian : <strong>5 kes </strong>(958 kes kumulatif, 0.37%)</li></ul>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/02/new-data-summary-2021-3.jpg"><img alt="" class="wp-image-17323" data-attachment-id="17323" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="new-data-summary-2021-3" data-large-file="https://kpkesihatan.files.wordpress.com/2021/02/new-data-summary-2021-3.jpg?w=830" data-medium-file="https://kpkesihatan.files.wordpress.com/2021/02/new-data-summary-2021-3.jpg?w=243" data-orig-file="https://kpkesihatan.files.wordpress.com/2021/02/new-data-summary-2021-3.jpg" data-orig-size="2782,3432" data-permalink="https://kpkesihatan.com/new-data-summary-2021-3/" sizes="(max-width: 830px) 100vw, 830px" src="https://kpkesihatan.files.wordpress.com/2021/02/new-data-summary-2021-3.jpg?w=830" srcset="https://kpkesihatan.files.wordpress.com/2021/02/new-data-summary-2021-3.jpg?w=830 830w, https://kpkesihatan.files.wordpress.com/2021/02/new-data-summary-2021-3.jpg?w=1660 1660w, https://kpkesihatan.files.wordpress.com/2021/02/new-data-summary-2021-3.jpg?w=122 122w, https://kpkesihatan.files.wordpress.com/2021/02/new-data-summary-2021-3.jpg?w=243 243w, https://kpkesihatan.files.wordpress.com/2021/02/new-data-summary-2021-3.jpg?w=768 768w"/></a></figure></div>
<p>Selangor melaporkan kes harian baharu tertinggi iaitu sebanyak <strong>1,345 kes (38.5 peratus). </strong>Daripada jumlah ini, sebanyak <strong>1,052 kes (78.3 peratus)</strong> adalah daripada kluster-kluster dan saringan kontak rapat COVID-19 yang aktif dijalankan di lapangan. Ini diikuti oleh Johor sebanyak<strong> 802 kes (23.0 peratus)</strong> dan Wilayah Persekutuan Kuala Lumpur  sebanyak <strong>511 kes (14.6 peratus).</strong></p>
<p>Sebanyak<strong> 70 kes (2.0 peratus)</strong> yang dilaporkan pula adalah berkaitan kluster-kluster di penjara yang membabitkan Kluster Tembok Bendera (46 kes), Tembok Sungai Udang (18 kes), dan Kluster Penjara Seberang Perai (6 kes).</p>
<p>Kes-kes kematian pada hari ini melibatkan dua (2) kes di Selangor serta masing-masing satu (1) kes di Sabah, Johor, dan Terengganu. Kesemua kes kematian melibatkan  warganegara. KKM mengucapkan takziah kepada semua ahli keluarga mereka.</p>
<p>Perincian penuh jumlah kes mengikut negeri adalah seperti di <strong>Lampiran 1 dan 2, </strong>manakala ringkasan kes kematian mengikut negeri adalah seperti di <strong>Lampiran 3</strong> yang disertakan bersama kenyataan media ini.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/02/13-feb-english-version-state-01.jpg"><img alt="" class="wp-image-17324" data-attachment-id="17324" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="13-feb-english-version-state-01" data-large-file="https://kpkesihatan.files.wordpress.com/2021/02/13-feb-english-version-state-01.jpg?w=1004" data-medium-file="https://kpkesihatan.files.wordpress.com/2021/02/13-feb-english-version-state-01.jpg?w=294" data-orig-file="https://kpkesihatan.files.wordpress.com/2021/02/13-feb-english-version-state-01.jpg" data-orig-size="4170,4251" data-permalink="https://kpkesihatan.com/13-feb-english-version-state-01/" sizes="(max-width: 1004px) 100vw, 1004px" src="https://kpkesihatan.files.wordpress.com/2021/02/13-feb-english-version-state-01.jpg?w=1004" srcset="https://kpkesihatan.files.wordpress.com/2021/02/13-feb-english-version-state-01.jpg?w=1004 1004w, https://kpkesihatan.files.wordpress.com/2021/02/13-feb-english-version-state-01.jpg?w=2008 2008w, https://kpkesihatan.files.wordpress.com/2021/02/13-feb-english-version-state-01.jpg?w=147 147w, https://kpkesihatan.files.wordpress.com/2021/02/13-feb-english-version-state-01.jpg?w=294 294w, https://kpkesihatan.files.wordpress.com/2021/02/13-feb-english-version-state-01.jpg?w=768 768w"/></a></figure></div>
<p><strong><u>MAKLUMAT TERKINI BERKAITAN KLUSTER-KLUSTER</u></strong></p>
<p>Berikut adalah maklumat terkini berkaitan kluster-kluster di Malaysia sehingga 13 Februari 2021;</p>
<ul><li>Jumlah kluster : <strong>972 kluster;</strong></li><li>Jumlah kluster baharu :<strong>10 kluster;</strong></li><li>Jumlah kluster yang telah tamat : <strong>489 kluster </strong>(termasuk <strong>11 kluster</strong> yang tamat pada hari ini iaitu <strong>Kluster Bukit Bakar, </strong><strong>K</strong><strong>luster Jalan Timah, </strong><strong>K</strong><strong>luster Seragam Chepa, Kluster Restoran Putra, Kluster Tapak Bina Jalan Desa, Kluster Pekeliling</strong><strong>,</strong><strong> </strong><strong>K</strong><strong>luster Jalan Chu, Kluster Tapak Bina Laut, Kluster Tapak Bina Matahari, Kluster Pagar Bentong, dan Kluster Jalan Sembrong</strong>);</li><li>Jumlah kluster aktif : <strong>483 kluster;</strong></li><li>Jumlah kluster dengan pertambahan kes baharu pada hari ini :<strong> 85 kluster</strong>; dan</li><li>Kluster-kluster dengan pertambahan kes baharu tertinggi pada hari ini adalah <strong> Kluster Sungai Putus (271 kes), Kluster Persiaran Synergi Utama (219 kes), dan Kluster Tapak Bina Lorong Peel (187 kes).</strong><strong></strong></li></ul>
<p><strong><u>KLUSTER BAHARU</u></strong></p>
<p>KKM juga ingin memaklumkan terdapat <strong>10 kluster baharu</strong> yang telah dikenal pasti pada hari ini, yang melibatkan sembilan (9) kluster berkaitan tempat kerja dan satu (1) kluster melibatkan kumpulan berisiko tinggi.</p>
<p>Perincian kluster-kluster baharu adalah seperti di <strong>Lampiran 4 </strong>yang disertakan bersama kenyataan media ini.</p>
<figure class="wp-block-table"><table><tbody><tr><td><strong>No.</strong></td><td><strong>Nama Kluster</strong><strong></strong></td><td><strong>Negeri</strong><strong></strong></td><td><strong>Kategori Kluster</strong><strong></strong></td></tr><tr><td>1</td><td>Persiaran Synergi Utama</td><td>Johor</td><td>Tempat Kerja</td></tr><tr><td>2</td><td>Jalan i-Park Satu</td><td>Johor</td><td>Tempat Kerja</td></tr><tr><td>3</td><td>Jalan Lengkok Satu</td><td>Johor</td><td>Tempat Kerja</td></tr><tr><td>4</td><td>Lebuh Keluli</td><td>Selangor</td><td>Tempat Kerja</td></tr><tr><td>5</td><td>Industri Selesa</td><td>Selangor</td><td>Tempat Kerja</td></tr><tr><td>6</td><td>Tapak Bina Lorong Peel</td><td>WP Kuala Lumpur</td><td>Tempat Kerja</td></tr><tr><td>7</td><td>Tapak Bina  Jalil Utama</td><td>WP Kuala Lumpur</td><td>Tempat Kerja</td></tr><tr><td>8</td><td>Persiaran Bunga Tanjung</td><td>Negeri Sembilan</td><td>Tempat Kerja</td></tr><tr><td>9</td><td>Bukit Tengah</td><td>Terengganu</td><td>Tempat Kerja</td></tr><tr><td>10</td><td>Jalan Tun Razak</td><td>WP Kuala Lumpur</td><td>Kumpulan Berisiko Tinggi</td></tr></tbody></table></figure>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai agar terus patuhi saranan serta nasihat-nasihat kesihatan yang sering ditekankan iaitu;</p>
<ul><li><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li><strong>Amalkan 3W: (</strong>Amalkan<strong> <em>Wash, Wear</em></strong> dan <strong><em>Warn</em></strong>)</li></ul>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p><strong>13 Februari 2021 @ 6.00 petang.</strong><strong></strong><strong><br/></strong></p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/02/bm-kes-positif-negeri-13feb2021_mesa-de-trabajo-1.jpg"><img alt="" class="wp-image-17325" data-attachment-id="17325" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="bm-kes-positif-negeri-13feb2021_mesa-de-trabajo-1" data-large-file="https://kpkesihatan.files.wordpress.com/2021/02/bm-kes-positif-negeri-13feb2021_mesa-de-trabajo-1.jpg?w=1024" data-medium-file="https://kpkesihatan.files.wordpress.com/2021/02/bm-kes-positif-negeri-13feb2021_mesa-de-trabajo-1.jpg?w=300" data-orig-file="https://kpkesihatan.files.wordpress.com/2021/02/bm-kes-positif-negeri-13feb2021_mesa-de-trabajo-1.jpg" data-orig-size="3126,2471" data-permalink="https://kpkesihatan.com/bm-kes-positif-negeri-13feb2021_mesa-de-trabajo-1/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/02/bm-kes-positif-negeri-13feb2021_mesa-de-trabajo-1.jpg?w=1024" srcset="https://kpkesihatan.files.wordpress.com/2021/02/bm-kes-positif-negeri-13feb2021_mesa-de-trabajo-1.jpg?w=1024 1024w, https://kpkesihatan.files.wordpress.com/2021/02/bm-kes-positif-negeri-13feb2021_mesa-de-trabajo-1.jpg?w=2048 2048w, https://kpkesihatan.files.wordpress.com/2021/02/bm-kes-positif-negeri-13feb2021_mesa-de-trabajo-1.jpg?w=150 150w, https://kpkesihatan.files.wordpress.com/2021/02/bm-kes-positif-negeri-13feb2021_mesa-de-trabajo-1.jpg?w=300 300w, https://kpkesihatan.files.wordpress.com/2021/02/bm-kes-positif-negeri-13feb2021_mesa-de-trabajo-1.jpg?w=768 768w"/></a></figure></div>
<p><strong>LAMPIRAN 1</strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 13 FEBRUARI 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong></td><td>1,345 (1)</td><td>85,840</td></tr><tr><td><strong>SABAH</strong><strong></strong></td><td>101</td><td>51,216</td></tr><tr><td><strong>WP KUALA LUMPUR</strong></td><td>511</td><td>31,668</td></tr><tr><td><strong>JOHOR</strong></td><td>802</td><td>30,345</td></tr><tr><td><strong>NEGERI SEMBILAN</strong></td><td>58</td><td>13,019</td></tr><tr><td><strong>PULAU PINANG</strong></td><td>138</td><td>9,759</td></tr><tr><td><strong>PERAK</strong></td><td>121</td><td>7,308</td></tr><tr><td><strong>KEDAH</strong></td><td>111</td><td>6,936</td></tr><tr><td><strong>SARAWAK</strong></td><td>152</td><td>6,425</td></tr><tr><td><strong>MELAKA</strong><strong></strong></td><td>50</td><td>5,631</td></tr><tr><td><strong>KELANTAN  </strong></td><td>44</td><td>3,911</td></tr><tr><td><strong>PAHANG </strong><strong></strong></td><td>13</td><td>3,516</td></tr><tr><td><strong>TERENGGANU</strong></td><td>46</td><td>2,820</td></tr><tr><td><strong>WP LABUAN</strong></td><td>2</td><td>2,224</td></tr><tr><td><strong>WP PUTRAJAYA</strong></td><td>3</td><td>993</td></tr><tr><td><strong>PERLIS</strong></td><td>2</td><td>194</td></tr><tr><td><strong>JUMLAH KESELURUHAN</strong></td><td><strong>3,499 (1)</strong><strong></strong></td><td><strong>261,805</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LAMPIRAN 2</strong></p>
<p><strong>K</strong><strong>es positif 3,499 kes COVID-19 baharu yang</strong> <strong>dilaporkan di Malaysia pada 13 Februari 2021 adalah seperti berikut: </strong></p>
<ul><li><strong><u>Selangor</u></strong><strong>: 1,345 kes </strong><strong></strong><ul><li>471 kes daripada kluster-kluster; termasuk 38 kes daripada kluster-kluster baharu iaitu <strong>Kluster Lebuh Keluli dan Kluster Industri Selesa;</strong><strong></strong></li></ul><ul><li>581 kes daripada saringan kontak rapat kes positif COVID-19;</li></ul><ul><li>Satu (1) kes import dari luar negara; dan</li></ul><ul><li>292 kes daripada lain-lain saringan COVID-19.</li></ul></li></ul>
<ul><li><strong><u>Johor</u></strong><strong>: 802 kes</strong>  <strong></strong><ul><li>411 kes daripada kluster-kluster, termasuk 361 kes daripada kluster-kluster baharu iaitu <strong>Kluster Persiaran Synergi Utama, Kluster Jalan i-Park Satu, dan Kluster Jalan Lengkok Satu;</strong><strong></strong></li></ul><ul><li>183 kes daripada saringan kontak rapat kes positif COVID-19; dan</li></ul><ul><li>208 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Wilayah Persekutuan Kuala Lumpur</u></strong><strong>: 511 kes</strong>  <strong></strong><ul><li>335 kes daripada kluster-kluster, termasuk 312 kes daripada kluster-kluster baharu iaitu <strong>Kluster Tapak Bina Lorong Peel, Kluster Tapak Bina Jalil Utama, dan Kluster Jalan Tun Razak</strong>;<strong></strong></li></ul><ul><li>91 kes daripada saringan kontak rapat kes positif COVID-19; dan</li></ul><ul><li>85 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Sarawak</u></strong><strong>: 152 kes</strong><strong></strong><ul><li>79 kes daripada kluster-kluster sedia ada;</li></ul><ul><li>42 kes daripada saringan kontak rapat kes positif COVID-19; dan</li></ul><ul><li>31 kes daripada lain-lain saringan COVID-19.</li></ul></li></ul>
<ul><li><strong><u>Pulau Pinang</u></strong><strong>: 138 kes</strong> <ul><li>47 kes daripada kluster-kluster sedia ada;</li></ul><ul><li>26 kes daripada saringan kontak rapat kes positif COVID-19; dan</li></ul><ul><li>65 kes daripada lain-lain saringan COVID-19.</li></ul></li></ul>
<ul><li><strong><u>Perak</u></strong><strong>: 121 kes</strong><strong></strong><ul><li>62 kes daripada kluster-kluster sedia ada;<strong></strong></li></ul><ul><li>51 kes daripada saringan kontak rapat kes positif COVID-19; dan</li></ul><ul><li>Lapan (8) kes daripada lain-lain saringan COVID-19.</li></ul></li></ul>
<ul><li><strong><u>Kedah</u></strong><strong>: 111 kes</strong><strong><u></u></strong><ul><li>46 kes daripada kluster-kluster sedia ada;</li></ul><ul><li>26 kes daripada saringan kontak rapat kes positif COVID-19; dan</li></ul><ul><li>39 kes daripada lain-lain saringan COVID-19.</li></ul></li></ul>
<ul><li><strong><u>Sabah</u></strong><strong>: 101 kes </strong><strong></strong><ul><li>Tujuh (7) kes daripada kluster-kluster sedia ada;<strong></strong></li></ul><ul><li>68 kes daripada saringan kontak rapat kes positif COVID-19; dan</li></ul><ul><li>26 kes daripada lain-lain saringan COVID-19.</li></ul></li></ul>
<ul><li><strong><u>Negeri Sembilan</u></strong><strong>: 58 kes</strong><strong></strong><ul><li>31 kes daripada kluster-kluster; termasuk 27 kes daripada kluster baharu iaitu <strong>Kluster Persiaran Bunga Tanjung;</strong></li></ul><ul><li>15 kes daripada saringan kontak rapat kes positif COVID-19; dan</li></ul><ul><li>12 kes daripada lain-lain saringan COVID-19.</li></ul></li></ul>
<ul><li><strong><u>Melaka</u></strong><strong>: 50 kes </strong><strong></strong><ul><li>27 kes daripada kluster-kluster sedia ada;</li></ul><ul><li>15 kes daripada saringan kontak rapat kes positif COVID-19; dan</li></ul><ul><li>Lapan (8) kes daripada lain-lain saringan COVID-19.</li></ul></li></ul>
<ul><li><strong><u>Terengganu</u></strong><strong>: 46 kes </strong><strong><u></u></strong><ul><li>19 kes daripada kluster-kluster; termasuk tujuh (7) kes daripada kluster baharu iaitu <strong>Kluster Bukit Tengah;</strong></li></ul><ul><li>21 kes daripada saringan kontak rapat kes positif COVID-19;  dan</li></ul><ul><li>Enam (6) kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Kelantan</u></strong><strong>: 44 kes</strong><strong></strong><ul><li>Dua (2) kes daripada kluster sedia ada;</li></ul><ul><li>21 kes daripada saringan kontak rapat kes positif COVID-19;  dan</li></ul><ul><li>21 kes daripada lain-lain saringan COVID-19.</li></ul></li></ul>
<ul><li><strong><u>Pahang</u></strong><strong>: 13 kes</strong> <strong></strong><ul><li>Lima (5) kes daripada kluster-kluster sedia ada; <strong></strong></li></ul><ul><li>Tujuh (7) kes daripada saringan kontak rapat kes positif COVID-19; dan <strong></strong></li></ul><ul><li>Satu (1) kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Putrajaya</u></strong><strong>: Tiga (3) kes</strong> <strong></strong><ul><li>Satu (1) kes daripada saringan kontak rapat kes positif COVID-19; dan <strong></strong></li></ul><ul><li>Dua (2) kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Labuan</u></strong><strong>: Dua (2) kes</strong> <strong></strong><ul><li>Satu (1) kes daripada saringan kontak rapat kes positif COVID-19; dan <strong></strong></li></ul><ul><li>Satu (1) kes daripada lain-lain saringan COVID-19.</li></ul></li></ul>
<ul><li><strong><u>Perlis</u></strong><strong>: Dua (2) kes</strong> daripada lain-lain saringan COVID-19.<strong></strong></li></ul>
<p><strong>LAMPIRAN 3</strong></p>
<p><strong>Ringkasan lima (5) kes kematian pada 13 Februari 2021 adalah seperti berikut:</strong></p>
<figure class="wp-block-table"><table><tbody><tr><td><strong>No. Kematian</strong></td><td><strong>No.</strong><strong></strong> <strong>Kes</strong><strong></strong></td><td><strong>Negeri</strong><strong></strong></td><td><strong>Jantina</strong><strong></strong> <strong>(Warganegara)</strong><strong></strong></td><td><strong>Umur (tahun)</strong><strong></strong></td><td><strong>Hospital / Tempat Kematian</strong><strong></strong></td><td><strong>Latar Belakang</strong><strong></strong></td></tr><tr><td>954</td><td>152927</td><td>Sabah</td><td>Lelaki (WN)</td><td>32</td><td>Hospital Tawau</td><td>Penyakit darah tinggi, kencing manis, jantung, dan buah pinggang kronik</td></tr><tr><td>955</td><td>210225</td><td>Selangor</td><td>Lelaki (WN)</td><td>56</td><td>Jenazah dibawa ke Hospital Tengku Ampuan Rahimah, Klang</td><td>–</td></tr><tr><td>956</td><td>213659</td><td>Johor</td><td>Lelaki (WN)</td><td>68</td><td>Hospital Enche’ Besar Hajjah Khalsom, Kluang</td><td>Penyakit darah tinggi dan buah pinggang kronik</td></tr><tr><td>957</td><td>234808</td><td>Terengganu</td><td>Perempuan (WN)</td><td>60</td><td>Hospital Sultanah Nur Zahirah, Kuala Terengganu</td><td>Penyakit kencing manis, darah tinggi, <em>liver cirrhosis</em>, dan <em>primary aldosteronism</em></td></tr><tr><td>958</td><td>252679</td><td>Selangor</td><td>Lelaki (WN)</td><td>20</td><td>Hospital Sungai Buloh</td><td>Limfoma</td></tr></tbody></table></figure>
<p>*WN merujuk kepada warganegara.<strong><br/></strong></p>
<p><strong>LAMPIRAN 4</strong></p>
<p><strong>Perincian 10 kluster baharu yang telah dikenal pasti pada hari ini iaitu:</strong></p>
<ul type="1"><li><strong><u>KLUSTER PERSIARAN SYNERGI UTAMA</u></strong></li></ul>
<p>Kluster tempat kerja ini melibatkan daerah Kulai dan Kota Tinggi di Johor.  Kes-kes bagi kluster ini telah dilaporkan positif COVID-19 bermula pada 11 Februari 2021 hasil saringan bersasar pekerja-pekerja sebuah kilang yang terletak di Jalan Persiaran Synergi Utama, Kawasan Perindustrian Synergi Utama, Senai. Sehingga 13 Februari 2021, sejumlah 712 individu telah disaring, di mana <strong>220 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER JALAN i-PARK SATU</u></strong><strong><u></u></strong></li></ul>
<p>Kluster tempat kerja ini melibatkan daerah Kulai dan Johor Bahru di Johor. Kes-kes dalam kluster ini dilaporkan positif  COVID-19 bermula pada 29 Januari 2021 hasil saringan bersasar pekerja-pekerja sebuah kilang yang terletak di Jalan i-Park, Kawasan Perindustrian i-Park, Bandar Indahpura, Kulai. Sehingga 13 Februari 2021, sejumlah 643 individu telah disaring, di mana<strong> 80 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER JALAN LENGKOK SATU</u></strong><strong><u></u></strong></li></ul>
<p>Kluster tempat kerja ini melibatkan daerah Johor Bahru di Johor. Kes-kes dalam kluster dilaporkan positif COVID-19 pada 13 Februari 2021 hasil saringan bersasar pekerja-pekerja sebuah kilang yang terletak di Jalan Lengkok, Taman Nusajaya Industri 1, Gelang Patah, Johor Bahru. Sehingga 13 Februari 2021, sejumlah 151 individu telah disaring, di mana<strong> 64 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER TAPAK BINA LORONG PEEL</u></strong><strong><u></u></strong></li></ul>
<p>Kluster tempat kerja ini melibatkan daerah Cheras di Wilayah Persekutuan Kuala Lumpur. Kes-kes dalam kluster ini dilaporkan positif COVID-19 pada 13 Februari 2021 hasil saringan bersasar pekerja-pekerja sebuah tapak bina yang terletak di Lorong Peel, Taman Maluri, Cheras. Sehingga 13 Februari 2021, sejumlah 497 individu telah disaring, di mana<strong> 187 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER TAPAK BINA JALIL UTAMA</u></strong><strong><u></u></strong></li></ul>
<p>Kluster tempat kerja ini melibatkan daerah Cheras di Wilayah Persekutuan Kuala Lumpur. Kes-kes dalam kluster ini dilaporkan positif COVID-19 pada 13 Februari 2021 hasil saringan bersasar pekerja-pekerja sebuah tapak bina yang terletak di Lebuhraya Bukit Jalil, Bandar Bukit Jalil. Sehingga 13 Februari 2021, sejumlah 416 individu telah disaring, di mana<strong> 123 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER LEBUH KELULI</u></strong><strong><u></u></strong></li></ul>
<p>Kluster tempat kerja ini melibatkan daerah Klang, Petaling, dan Kuala Langat di Selangor. Kes-kes dalam kluster ini dilaporkan positif COVID-19 bermula pada 29 Januari  2021 hasil saringan bersasar pekerja-pekerja sebuah kilang yang terletak di Kawasan Perindustrian Selatan, Jalan Keluli, Seksyen 7, Shah Alam. Sehingga 13 Februari 2021, sejumlah 664 individu telah disaring, di mana <strong>132 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER INDUSTRI SELESA</u></strong><strong><u></u></strong></li></ul>
<p>Kluster tempat kerja ini melibatkan daerah Petaling di Selangor. Kes-kes dalam kluster ini dilaporkan positif  COVID-19 pada 13 Februari  2021 hasil saringan bersasar pekerja-pekerja sebuah kilang yang terletak di Taman Industri Selesa Jaya, Balakong, Seri Kembangan. Sehingga 13 Februari 2021, sejumlah 856 individu telah disaring, di mana <strong>15 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER PERSIARAN BUNGA TANJUNG</u></strong><strong><u></u></strong></li></ul>
<p>Kluster tempat kerja ini melibatkan daerah Seremban dan Rembau di Negeri Sembilan. Kes indeks bagi kluster ini (iaitu kes ke-237684) telah dilaporkan positif COVID-19 pada 6 Februari 2021 hasil saringan individu bergejala<em>.</em> Kluster ini melibatkan pekerja-pekerja sebuah kilang yang terletak di Persiaran Bunga Tanjung, Kawasan Perusahaan Senawang Baru, Seremban. Sehingga 13 Februari 2021, sejumlah 252 individu telah disaring, di mana <strong>55 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER BUKIT TENGAH</u></strong><strong><u></u></strong></li></ul>
<p>Kluster tempat kerja ini melibatkan daerah Dungun dan Kemaman di Terengganu. Kes indeks bagi kluster ini (iaitu kes ke-251593) telah dilaporkan positif COVID-19 pada 10 Februari 2021 hasil saringan individu bergejala<em>.</em> Kluster ini melibatkan pekerja-pekerja sebuah syarikat perlombongan yang terletak di Kawasan Bukit Tengah, Kerteh, Kemaman. Sehingga 13 Februari 2021, sejumlah 113 individu telah disaring, di mana <strong>22</strong><strong> kes</strong> telah dikesan positif COVID-19 dalam kluster ini.</p>
<ul type="1"><li><strong><u>KLUSTER JALAN TUN RAZAK</u></strong></li></ul>
<p>Kluster kumpulan berisiko tinggi ini melibatkan daerah Lembah Pantai, Titiwangsa, Cheras, dan Kepong di Wilayah Persekutuan Kuala Lumpur serta daerah Petaling di Selangor. Kes indeks bagi kluster ini (iaitu kes ke-184668) telah dilaporkan positif COVID-19 pada 25 Januari 2021 hasil saringan individu bergejala. Kluster ini melibatkan sebuah pusat perubatan yang terletak di Jalan Tun Razak. Sehingga 13 Februari 2021, sejumlah 884 individu telah disaring, di mana <strong>26 kes</strong> telah dikesan positif COVID-19 dalam kluster ini.</p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/02/12/kenyataan-akhbar-kpk-12-februari-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 12 Februari 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/02/14/kenyataan-akhbar-kpk-14-februari-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 14 Februari 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>