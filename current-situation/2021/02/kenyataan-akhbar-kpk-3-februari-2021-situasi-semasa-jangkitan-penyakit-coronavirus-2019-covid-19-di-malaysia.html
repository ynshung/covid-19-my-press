<div class="main-content">
<article class="post-17242 post type-post status-publish format-standard has-post-thumbnail hentry category-communicable-disease category-crisis-disaster category-press layout-horizontal-right" id="post-17242">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 3 Februari 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/02/03/kenyataan-akhbar-kpk-3-februari-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:46 pm"><time class="entry-date" datetime="2021-02-03T18:46:57+08:00">February 3, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>3 FEBRUARI 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 3 Februari 2021 (jam 12:00 tengah hari);</p>
<ul><li>Kes sembuh : <strong>3,804 kes </strong>(177,794 kes kumulatif, 78.4%);</li><li>Kes baharu :<strong> 4,284 kes</strong> (226,912 kes kumulatif);</li><li>Kes import :<strong> 6 kes</strong> (2 warganegara, 4 bukan warganegara)</li><li>Kes tempatan : <strong>4,278 </strong><strong>kes </strong>[2,619 warganegara (61.2%); 1,659 bukan warganegara (38.8%)];</li><li>Kes aktif :<strong> 48,309 kes</strong><strong>;</strong></li><li>Kes yang memerlukan rawatan di Unit Rawatan Rapi (ICU) :<strong> 307 kes</strong><strong>;</strong></li><li>Kes memerlukan bantuan pernafasan : <strong>141 kes</strong><strong>; </strong>dan</li><li>Kes kematian : <strong>18 kes </strong>(809 kes kumulatif , 0.36%)</li></ul>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/02/english-version-state-1.jpg"><img alt="" class="wp-image-17245" data-attachment-id="17245" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="english-version-state-1" data-large-file="https://kpkesihatan.files.wordpress.com/2021/02/english-version-state-1.jpg?w=1001" data-medium-file="https://kpkesihatan.files.wordpress.com/2021/02/english-version-state-1.jpg?w=294" data-orig-file="https://kpkesihatan.files.wordpress.com/2021/02/english-version-state-1.jpg" data-orig-size="1001,1020" data-permalink="https://kpkesihatan.com/english-version-state-1/" sizes="(max-width: 1001px) 100vw, 1001px" src="https://kpkesihatan.files.wordpress.com/2021/02/english-version-state-1.jpg?w=1001" srcset="https://kpkesihatan.files.wordpress.com/2021/02/english-version-state-1.jpg 1001w, https://kpkesihatan.files.wordpress.com/2021/02/english-version-state-1.jpg?w=147 147w, https://kpkesihatan.files.wordpress.com/2021/02/english-version-state-1.jpg?w=294 294w, https://kpkesihatan.files.wordpress.com/2021/02/english-version-state-1.jpg?w=768 768w"/></a></figure></div>
<p>Selangor melaporkan kes harian baharu tertinggi iaitu sebanyak <strong>1,572 kes (36.7 peratus). </strong>Daripada jumlah ini, sebanyak <strong>1,309</strong><strong> kes (</strong><strong>83.3 peratus)</strong> adalah daripada kluster-kluster dan saringan kontak rapat COVID-19 yang aktif dijalankan di lapangan. Ini diikuti oleh Johor sebanyak<strong> 964 kes (22.5 peratus)</strong> dan Wilayah Persekutuan Kuala Lumpur sebanyak<strong> 651 kes (15.2 peratus).</strong></p>
<p>Sebanyak <strong>122 kes (</strong><strong>2.8</strong><strong> peratus)</strong> yang dilaporkan pula adalah berkaitan kluster-kluster di lokap, depot tahanan imigresen, dan penjara yang membabitkan Kluster Tembok Mempaga (54 kes), Kluster Tembok Pengkalan Chepa (41 kes), Kluster Tembok Bukit Besi (14 kes), Kluster Tembok Sungai Udang (5 kes), Kluster Penjara Seberang Perai (4 kes), Kluster Tembok Taiping (2 kes), Kluster Penjara Jalan Harapan (1 kes), dan Kluster DTI Sepang 2 (1 kes) .</p>
<p>Kes-kes kematian pada hari ini melibatkan lima (5) kes di Selangor, masing-masing tiga (3) kes di Sarawak dan Negeri Sembilan, dua (2) kes di Perak, dan masing-masing satu (1) kes di  Melaka, Kelantan, Wilayah Persekutuan Kuala Lumpur, Johor, dan Sabah. Sebanyak 17 kes kematian pada hari ini melibatkan warganegara dan satu (1) kes bukan warganegara. KKM mengucapkan takziah kepada semua ahli keluarga mereka.</p>
<p>Perincian penuh jumlah kes mengikut negeri adalah seperti di <strong>Lampiran 1 dan 2, </strong>manakala ringkasan kes kematian mengikut negeri adalah seperti di <strong>Lampiran 3</strong> yang disertakan bersama kenyataan media ini.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/02/new-data-summary-2021.jpg"><img alt="" class="wp-image-17247" data-attachment-id="17247" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="new-data-summary-2021" data-large-file="https://kpkesihatan.files.wordpress.com/2021/02/new-data-summary-2021.jpg?w=830" data-medium-file="https://kpkesihatan.files.wordpress.com/2021/02/new-data-summary-2021.jpg?w=243" data-orig-file="https://kpkesihatan.files.wordpress.com/2021/02/new-data-summary-2021.jpg" data-orig-size="2782,3432" data-permalink="https://kpkesihatan.com/new-data-summary-2021/" sizes="(max-width: 830px) 100vw, 830px" src="https://kpkesihatan.files.wordpress.com/2021/02/new-data-summary-2021.jpg?w=830" srcset="https://kpkesihatan.files.wordpress.com/2021/02/new-data-summary-2021.jpg?w=830 830w, https://kpkesihatan.files.wordpress.com/2021/02/new-data-summary-2021.jpg?w=1660 1660w, https://kpkesihatan.files.wordpress.com/2021/02/new-data-summary-2021.jpg?w=122 122w, https://kpkesihatan.files.wordpress.com/2021/02/new-data-summary-2021.jpg?w=243 243w, https://kpkesihatan.files.wordpress.com/2021/02/new-data-summary-2021.jpg?w=768 768w"/></a></figure></div>
<p><strong><u>MAKLUMAT TERKINI BERKAITAN KLUSTER-KLUSTER</u></strong></p>
<p>Berikut adalah maklumat terkini berkaitan kluster-kluster di Malaysia sehingga 3 Februari 2021;</p>
<ul><li>Jumlah kluster : <strong>851 kluster</strong><strong>;</strong></li><li>Jumlah kluster baharu : <strong>13 kluster</strong><strong>;</strong></li><li>Jumlah kluster yang telah tamat : <strong>439 kluster </strong>(termasuk <strong>lima (5) </strong>kluster yang tamat pada hari ini iaitu <strong>Kluster Ikan Emas, Kluster Tapak Bina Awan Lembah, Kluster Tenun Merah, Kluster Sugud, dan Kluster Gerbang Pongsu)</strong>;</li><li>Jumlah kluster aktif : <strong>412 kluster</strong><strong>;</strong></li><li>Jumlah kluster dengan pertambahan kes baharu pada hari ini :<strong> 108 kluster</strong>; dan</li><li>Kluster-kluster dengan pertambahan kes baharu tertinggi pada hari ini adalah <strong>Kluster Tapak Bina Muda (534 kes), Kluster </strong><strong>Jalan Yahya</strong><strong> (276 kes), dan Kluster Kebun Baru (63 kes).</strong><strong></strong></li></ul>
<p><strong><u>KLUSTER BAHARU</u></strong></p>
<p>KKM juga ingin memaklumkan terdapat <strong>13 kluster baharu</strong> yang telah dikenal pasti pada hari ini, yang melibatkan 12 kluster berkaitan tempat kerja dan satu (1) kluster pusat tahanan .</p>
<p>Perincian kluster-kluster baharu adalah seperti di <strong>Lampiran 4 </strong>yang disertakan bersama kenyataan media ini.</p>
<figure class="wp-block-table"><table><tbody><tr><td><strong>No</strong></td><td><strong>Nama Kluster</strong><strong></strong></td><td><strong>Negeri</strong><strong></strong></td><td><strong>Kategori Kluster</strong><strong></strong></td></tr><tr><td>1</td><td>Ladang Tangkarason</td><td>Sabah</td><td>Tempat Kerja</td></tr><tr><td>2</td><td>Bandar Lama</td><td>Sabah</td><td>Tempat Kerja</td></tr><tr><td>3</td><td>Jalan Satu KKIP</td><td>Sabah</td><td>Tempat Kerja</td></tr><tr><td>4</td><td>Jalan City</td><td>Selangor</td><td>Tempat Kerja</td></tr><tr><td>5</td><td>Jalan Aman</td><td>Selangor</td><td>Tempat Kerja</td></tr><tr><td>6</td><td>Jalan Pulai 55</td><td>Johor</td><td>Tempat Kerja</td></tr><tr><td>7</td><td>Batu Tiga Setengah</td><td>Johor</td><td>Tempat Kerja</td></tr><tr><td>8</td><td>Taman Koperasi</td><td>WP Kuala Lumpur</td><td>Tempat Kerja</td></tr><tr><td>9</td><td>Kandi Sungai Besi</td><td>WP Kuala Lumpur</td><td>Tempat Kerja</td></tr><tr><td>10</td><td>Lebuh Karak</td><td>Pahang</td><td>Tempat Kerja</td></tr><tr><td>11</td><td>Tapak Bina Presint Tujuh</td><td>WP Putrajaya</td><td>Tempat Kerja</td></tr><tr><td>12</td><td>Mayang Pasir</td><td>Pulau Pinang</td><td>Tempat Kerja</td></tr><tr><td>13</td><td>Tembok Pengkalan Chepa</td><td>Kelantan</td><td>Pusat Tahanan</td></tr></tbody></table></figure>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai agar terus patuhi saranan serta nasihat-nasihat kesihatan yang sering ditekankan iaitu;</p>
<ul><li><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li><strong>Amalkan 3W: (</strong>Amalkan<strong> <em>Wash, Wear</em></strong> dan <strong><em>Warn</em></strong>)</li></ul>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p><strong>3 Februari 2021 @ 6.00 petang.</strong><strong></strong><strong><br/></strong></p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/02/bm-kes-positif-negeri-3feb2021_mesa-de-trabajo-1.jpg"><img alt="" class="wp-image-17248" data-attachment-id="17248" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="bm-kes-positif-negeri-3feb2021_mesa-de-trabajo-1" data-large-file="https://kpkesihatan.files.wordpress.com/2021/02/bm-kes-positif-negeri-3feb2021_mesa-de-trabajo-1.jpg?w=1024" data-medium-file="https://kpkesihatan.files.wordpress.com/2021/02/bm-kes-positif-negeri-3feb2021_mesa-de-trabajo-1.jpg?w=300" data-orig-file="https://kpkesihatan.files.wordpress.com/2021/02/bm-kes-positif-negeri-3feb2021_mesa-de-trabajo-1.jpg" data-orig-size="3126,2471" data-permalink="https://kpkesihatan.com/bm-kes-positif-negeri-3feb2021_mesa-de-trabajo-1/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/02/bm-kes-positif-negeri-3feb2021_mesa-de-trabajo-1.jpg?w=1024" srcset="https://kpkesihatan.files.wordpress.com/2021/02/bm-kes-positif-negeri-3feb2021_mesa-de-trabajo-1.jpg?w=1024 1024w, https://kpkesihatan.files.wordpress.com/2021/02/bm-kes-positif-negeri-3feb2021_mesa-de-trabajo-1.jpg?w=2048 2048w, https://kpkesihatan.files.wordpress.com/2021/02/bm-kes-positif-negeri-3feb2021_mesa-de-trabajo-1.jpg?w=150 150w, https://kpkesihatan.files.wordpress.com/2021/02/bm-kes-positif-negeri-3feb2021_mesa-de-trabajo-1.jpg?w=300 300w, https://kpkesihatan.files.wordpress.com/2021/02/bm-kes-positif-negeri-3feb2021_mesa-de-trabajo-1.jpg?w=768 768w"/></a></figure></div>
<p><strong>LAMPIRAN 1</strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 3 FEBRUARI 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong></td><td>1,572</td><td>72,013</td></tr><tr><td><strong>SABAH</strong><strong></strong></td><td>190 (1)</td><td>49,610</td></tr><tr><td><strong>WP KUALA LUMPUR</strong></td><td>651 (5)</td><td>27,573</td></tr><tr><td><strong>JOHOR</strong></td><td>964</td><td>24,298</td></tr><tr><td><strong>NEGERI SEMBILAN</strong></td><td>133</td><td>11,953</td></tr><tr><td><strong>PULAU PINANG</strong></td><td>122</td><td>8,174</td></tr><tr><td><strong>PERAK</strong></td><td>106</td><td>6,490</td></tr><tr><td><strong>KEDAH</strong></td><td>124</td><td>6,016</td></tr><tr><td><strong>SARAWAK</strong></td><td>148</td><td>4,824</td></tr><tr><td><strong>MELAKA</strong><strong></strong></td><td>53</td><td>3,775</td></tr><tr><td><strong>KELANTAN  </strong></td><td>65</td><td>3,404</td></tr><tr><td><strong>PAHANG </strong><strong></strong></td><td>66</td><td>3,167</td></tr><tr><td><strong>TERENGGANU</strong></td><td>55</td><td>2,350</td></tr><tr><td><strong>WP LABUAN</strong></td><td>21</td><td>2,176</td></tr><tr><td><strong>WP</strong><strong> </strong><strong>PUTRAJAYA</strong></td><td>14</td><td>912</td></tr><tr><td><strong>PERLIS</strong></td><td>0</td><td>177</td></tr><tr><td><strong>JUMLAH KESELURUHAN</strong></td><td><strong>4,284 (6)</strong><strong></strong></td><td><strong>226,912</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LAMPIRAN 2</strong></p>
<p><strong>Perincian 4,284 kes positif COVID-19 baharu yang</strong> <strong>dilaporkan di Malaysia pada 3 Februari 2021 adalah seperti berikut: </strong></p>
<ul><li><strong><u>Selangor</u></strong><strong>: 1,572 kes </strong><strong></strong><ul><li>852 kes daripada kluster-kluster; termasuk 65 kes daripada kluster-kluster baharu iaitu <strong>Kluster Jalan City dan Kluster Jalan Aman</strong>;<strong></strong></li></ul><ul><li>457 kes daripada saringan kontak rapat kes positif COVID-19; dan</li></ul><ul><li>263 kes daripada lain-lain saringan COVID-19.</li></ul></li></ul>
<ul><li><strong><u>Johor</u></strong><strong>: 964 kes</strong>  <strong></strong><ul><li>215 kes daripada kluster-kluster, termasuk 54 kes daripada kluster-kluster baharu iaitu <strong>Kluster Jalan Pulai 55 dan Kluster Batu Tiga Setengah;</strong><strong></strong></li></ul><ul><li>206 kes daripada saringan kontak rapat kes positif COVID-19; dan</li></ul><ul><li>543 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Wilayah Persekutuan Kuala Lumpur</u></strong><strong>: 651 kes</strong>  <strong></strong><ul><li>335 kes daripada kluster-kluster, termasuk 18 kes daripada kluster-kluster baharu iaitu <strong>Kluster Taman Koperasi dan Kluster Kandi Sungai Besi</strong>;<strong></strong></li></ul><ul><li>145 kes daripada saringan kontak rapat kes positif COVID-19;</li></ul><ul><li>Lima (5) kes import dari luar negara; dan</li></ul><ul><li>166 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Sabah</u></strong><strong>: 190 kes </strong><strong></strong><ul><li>40 kes daripada kluster-kluster, termasuk 24 kes daripada kluster-kluster baharu iaitu <strong>Kluster Ladang Tangkarason, Kluster Bandar Lama, dan Kluster Jalan Satu KKIP;</strong><strong></strong></li></ul><ul><li>93 kes daripada saringan kontak rapat kes positif COVID-19;</li></ul><ul><li>Satu (1) kes import dari luar negara; dan</li></ul><ul><li>56 kes daripada lain-lain saringan COVID-19.</li></ul></li></ul>
<ul><li><strong><u>Sarawak</u></strong><strong>: 148 kes</strong><strong></strong><ul><li>58 kes daripada kluster-kluster sedia ada;</li></ul><ul><li>20 kes daripada saringan kontak rapat kes positif COVID-19; dan</li></ul><ul><li>70 kes daripada lain-lain saringan COVID-19.</li></ul></li></ul>
<ul><li><strong><u>Negeri Sembilan</u></strong><strong>: 133 kes</strong><strong></strong><ul><li>14 kes daripada kluster-kluster sedia ada;<strong></strong></li></ul><ul><li>51 kes daripada saringan kontak rapat kes positif COVID-19; dan</li></ul><ul><li>68 kes daripada lain-lain saringan COVID-19.</li></ul></li></ul>
<ul><li><strong><u>Kedah</u></strong><strong>: 124 kes</strong><strong><u></u></strong><ul><li>11 kes daripada kluster-kluster sedia ada;</li></ul><ul><li>28 kes daripada saringan kontak rapat kes positif COVID-19; dan</li></ul><ul><li>85 kes daripada lain-lain saringan COVID-19.</li></ul></li></ul>
<ul><li><strong><u>Pulau P</u></strong><strong><u>inang</u></strong><strong>: 122 kes</strong> <ul><li>26 kes daripada kluster-kluster, termasuk 12 kes daripada kluster baharu iaitu <strong>Kluster Mayang </strong><strong>Pasir</strong>;</li></ul><ul><li>35 kes daripada saringan kontak rapat kes positif COVID-19; dan</li></ul><ul><li>61 kes daripada lain-lain saringan COVID-19.</li></ul></li></ul>
<ul><li><strong><u>Perak</u></strong><strong>: 106 kes</strong><strong></strong><ul><li>31 kes daripada kluster-kluster sedia ada;<strong></strong></li></ul><ul><li>37 kes daripada saringan kontak rapat kes positif COVID-19; dan</li></ul><ul><li>38 kes daripada lain-lain saringan COVID-19.</li></ul></li></ul>
<ul><li><strong><u>Pahang</u></strong><strong>: 66 kes</strong> <strong></strong><ul><li>61 kes daripada kluster-kluster, termasuk satu (1) kes daripada kluster baharu iaitu <strong>Kluster Lebuh Karak</strong>;<strong></strong></li></ul><ul><li>Dua (2) kes daripada saringan kontak rapat kes positif COVID-19; dan</li></ul><ul><li>Tiga (3) kes daripada lain-lain saringan COVID-19.</li></ul></li></ul>
<ul><li><strong><u>Kelantan</u></strong><strong>: 65 kes</strong><strong></strong><ul><li>42 kes daripada kluster-kluster, termasuk 41 kes daripada kluster baharu iaitu <strong>Kluster Tembok Pengkalan Chepa;</strong></li></ul><ul><li>12 kes daripada saringan kontak rapat kes positif COVID-19; dan</li></ul><ul><li>11 kes daripada lain-lain saringan COVID-19.</li></ul></li></ul>
<ul><li><strong><u>Terengganu</u></strong><strong>: 55 kes </strong><strong><u></u></strong><ul><li>20 kes daripada kluster-kluster sedia ada<strong>;</strong><strong></strong></li></ul><ul><li>27 kes daripada saringan kontak rapat kes positif COVID-19;  dan</li></ul><ul><li>Lapan (8) kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Melaka</u></strong><strong>: 53 kes </strong><strong></strong><ul><li>Sembilan (9) kes daripada kluster-kluster sedia ada;</li></ul><ul><li>14 kes daripada saringan kontak rapat kes positif COVID-19; dan</li></ul><ul><li>30 kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Putrajaya</u></strong><strong>: 14 kes</strong> <strong></strong><ul><li>10 kes daripada kluster-kluster, termasuk sembilan (9) kes daripada kluster baharu iaitu <strong>Kluster </strong><strong>Tapak Bina </strong><strong>Presint Tujuh</strong>;<strong></strong></li></ul><ul><li>Tiga (3) kes daripada saringan kontak rapat kes positif COVID-19; dan<strong></strong></li></ul><ul><li>Satu (1) kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Labuan</u></strong><strong>: 21 kes</strong><strong></strong><ul><li>Sembilan (9) kes daripada kluster-kluster sedia ada;<strong></strong></li></ul><ul><li>Tujuh (7)kes daripada saringan kontak rapat kes positif COVID-19; dan <strong></strong></li></ul><ul><li>Lima (5) kes daripada lain-lain saringan COVID-19.<strong></strong></li></ul></li></ul>
<p><strong>LAMPIRAN 3</strong></p>
<p><strong>Ringkasan 18 kes kematian pada 3 Februari 2021 adalah seperti berikut:</strong></p>
<figure class="wp-block-table"><table><tbody><tr><td><strong>No. Kematian</strong></td><td><strong>No.</strong> <strong>Kes</strong></td><td><strong>Negeri</strong></td><td><strong>Jantina</strong> <strong>(Warganegara)</strong></td><td><strong>Umur (tahun)</strong></td><td><strong>Hospital / Tempat Kematian</strong></td><td><strong>Latar Belakang</strong></td></tr><tr><td>792</td><td>108950</td><td>Selangor</td><td>Lelaki (WN)</td><td>60</td><td>Hospital Sungai Buloh</td><td>Penyakit kencing manis, dislipidemia, dan gout</td></tr><tr><td>793</td><td>164983</td><td>Sarawak</td><td>Lelaki (WN)</td><td>41</td><td>Jenazah dibawa ke Hospital Umum Sarawak, Kuching</td><td>Penyakit darah tinggi, dislipidemia, dan jantung</td></tr><tr><td>794</td><td>171996</td><td>Sarawak</td><td>Perempuan (WN)</td><td>75</td><td>Hospital Sibu</td><td>Penyakit strok dan <em>dementia</em></td></tr><tr><td>795</td><td>186320</td><td>Perak</td><td>Lelaki (WN)</td><td>55</td><td>Hospital Raja Permaisuri Bainun, Ipoh</td><td>Penyakit jantung, strok dan <em>Antiphospholipid Syndrome</em></td></tr><tr><td>796</td><td>186570</td><td>Melaka</td><td>Lelaki (WN)</td><td>31</td><td>Jenazah dibawa ke Hospital Alor Gajah</td><td>–</td></tr><tr><td>797</td><td>193846</td><td>Sarawak</td><td>Perempuan (WN)</td><td>60</td><td>Hospital Miri</td><td>Penyakit hati kronik dan <em>lymphoma</em></td></tr><tr><td>798</td><td>207108</td><td>Selangor</td><td>Perempuan (WN)</td><td>35</td><td>Hospital Selayang</td><td>Penyakit kencing manis, darah tinggi, dan strok</td></tr><tr><td>799</td><td>219057</td><td>Kelantan</td><td>Lelaki (WN)</td><td>70</td><td>Hospital Raja Perempuan Zainab II, Kota Bharu</td><td>Penyakit kencing manis, darah tinggi, jantung, dan buah pinggang kronik</td></tr><tr><td>800</td><td>219477</td><td>Selangor</td><td>Lelaki (WN)</td><td>79</td><td>Hospital Ampang</td><td>Penyakit kencing manis, darah tinggi, dislipidemia, dan jantung</td></tr><tr><td>801</td><td>220306</td><td>Selangor</td><td>Perempuan (WN)</td><td>38</td><td>Hospital Sungai Buloh</td><td>Penyakit kencing manis, darah tinggi, dan buah pinggang kronik</td></tr><tr><td>802</td><td>221209</td><td>WP Kuala Lumpur</td><td>Lelaki (WN)</td><td>64</td><td>Hospital Canselor Tuanku Muhriz, Cheras</td><td>Penyakit darah tinggi</td></tr><tr><td>803</td><td>221783</td><td>Johor</td><td>Lelaki (WN)</td><td>76</td><td>Hospital Pakar Sultanah Fatimah, Muar</td><td>Penyakit kencing manis, darah tinggi, jantung, dan strok</td></tr><tr><td>804</td><td>222121</td><td>Perak</td><td>Perempuan (WN)</td><td>93</td><td>Jenazah dibawa ke Hospital Teluk Intan</td><td>Penyakit darah tinggi</td></tr><tr><td>805</td><td>224200</td><td>Selangor</td><td>Perempuan (WN)</td><td>41</td><td>Hospital UiTM, Sungai Buloh</td><td>Obesiti dan <em>hyperthyroid</em></td></tr><tr><td>806</td><td>226136</td><td>Negeri Sembilan</td><td>Lelaki (WN)</td><td>72</td><td>Hospital Tuanku Jaafar, Seremban</td><td>Penyakit darah tinggi dan dislipidemia</td></tr><tr><td>807</td><td>226137</td><td>Negeri Sembilan</td><td>Perempuan (WN)</td><td>71</td><td>Hospital Tuanku Jaafar, Seremban</td><td>Penyakit darah tinggi dan dislipidemia</td></tr><tr><td>808</td><td>226138</td><td>Negeri Sembilan</td><td>Lelaki (WN)</td><td>57</td><td>Hospital Tuanku Jaafar, Seremban</td><td>Penyakit kencing manis dan darah tinggi</td></tr><tr><td>809</td><td>212407</td><td>Sabah</td><td>Lelaki (BWN)</td><td>89</td><td>Jenazah dibawa ke Hospital Duchess of Kent, Sandakan</td><td>Penyakit kencing manis, darah tinggi, dan dislipidemia</td></tr></tbody></table></figure>
<p>*WN merujuk kepada warganegara dan BWN merujuk kepada bukan warganegara.<strong><br/></strong></p>
<p><strong>LAMPIRAN 4</strong></p>
<p><strong>Perincian 13 </strong><strong>kluster baharu yang telah dikenal pasti pada hari ini iaitu:</strong></p>
<p><strong><u>1. </u></strong><strong><u>KLUSTER JALAN CITY</u></strong><strong><u></u></strong></p>
<p>Kluster tempat kerja ini melibatkan daerah Sepang di Selangor. Kes-kes bagi kluster ini telah dilaporkan positif COVID-19 bermula pada 2 Februari 2021 hasil saringan bersasar sebuah pusat beli-belah di Sepang. Sehingga 3 Februari 2021, sejumlah 112 individu telah disaring, di mana <strong>48 kes</strong> telah dikesan positif COVID-19 dalam kluster ini.</p>
<p><strong><u>2. </u></strong><strong><u>KLUSTER JALAN AMAN </u></strong><strong><u></u></strong></p>
<p>Kluster tempat kerja ini melibatkan daerah Hulu Selangor di Selangor. Kes-kes bagi kluster ini telah dilaporkan positif COVID-19 bermula pada 1 Februari 2021 hasil saringan bersasar sebuah kilang di Jalan Aman Suria, Taman Aman Suria, Bestari Jaya, Kuala Selangor. Sehingga 3 Februari 2021, sejumlah 255 individu telah disaring, di mana <strong>38 kes</strong> telah dikesan positif COVID-19 dalam kluster ini.</p>
<p><strong><u>3. </u></strong><strong><u>KLUSTER JALAN PULAI 55</u></strong><strong><u></u></strong></p>
<p>Kluster tempat kerja ini melibatkan daerah Johor Bahru di Johor. Kes indeks bagi kluster ini (iaitu kes ke-218360) telah dilaporkan positif COVID-19 pada 1 Februari 2021 hasil saringan kemasukan ke wad. Kluster ini melibatkan penghuni dan pekerja sebuah pusat perlindungan di Jalan Pulai 55, Taman Pulai Utama, Johor Bahru. Sehingga 3 Februari 2021, sejumlah 58 individu telah disaring, di mana <strong>42 kes</strong> telah dikesan positif COVID-19 dalam kluster ini.</p>
<p><strong><u>4. </u></strong><strong><u>KLUSTER BATU TIGA SETENGAH</u></strong><strong><u></u></strong></p>
<p>Kluster tempat kerja ini melibatkan daerah Batu Pahat di Johor. Kes indeks bagi kluster ini (iaitu kes ke-157478) telah dilaporkan positif COVID-19 pada 17 Januari 2021 hasil saringan individu bergejala. Kuster ini melibatkan sebuah kilang di Batu 3 ½, Jalan Kluang, Batu Pahat. Sehingga 3 Februari 2021, sejumlah 119 individu telah disaring, di mana <strong>19 kes</strong> telah dikesan positif COVID-19 dalam kluster ini.</p>
<p><strong><u>5. </u></strong><strong><u>KLUSTER TAMAN KOPERASI</u></strong><strong><u></u></strong></p>
<p>Kluster tempat kerja ini melibatkan daerah Kepong di Wilayah Persekutuan Kuala Lumpur. Kes-kes bagi kluster ini telah dilaporkan positif COVID-19 pada 3 Februari 2021 hasil saringan bersasar sebuah institusi pengajian di Taman Koperasi, Kepong. Sehingga 3 Februari 2021, sejumlah 23 individu telah disaring, di mana <strong>15 kes</strong> telah dikesan positif COVID-19 dalam kluster ini.</p>
<p><strong><u>6. </u></strong><strong><u>KLUSTER KANDI SUNGAI BESI</u></strong><strong><u></u></strong></p>
<p>Kluster tempat kerja ini melibatkan daerah Cheras di Wilayah Persekutuan Kuala Lumpur. Kes indeks bagi kluster ini (iaitu kes ke-196461) telah dilaporkan positif COVID-19 pada 28 Januari 2021 hasil saringan individu bergejala. Kluster ini melibatkan pelajar-pelajar di sebuah insitusi awam. Nama kluster merujuk kepada lokaliti asrama pelajar-pelajar tersebut di Sungai Besi. Sehingga 3 Februari 2021, sejumlah 267 individu telah disaring, di mana <strong>10 kes</strong> telah dikesan positif COVID-19 dalam kluster ini.</p>
<p><strong><u>7. </u></strong><strong><u>KLUSTER LADANG TANGKARASON</u></strong><strong><u></u></strong></p>
<p>Kluster tempat kerja ini melibatkan daerah Beluran di Sabah. Kes indeks bagi kluster ini (iaitu kes ke-224201) telah dilaporkan positif COVID-19 pada 3 Februari 2021 hasil saringan di tempat kerja. Kluster ini melibatkan pekerja-pekerja sebuah ladang kelapa sawit di Tangkarason, Beluran. Sehingga 3 Februari 2021, sejumlah 16 individu telah disaring, di mana <strong>kesemua kes</strong> telah dikesan positif COVID-19 dalam kluster ini.</p>
<p><strong><u>8. </u></strong><strong><u>KLUSTER BANDAR LAMA</u></strong><strong><u></u></strong></p>
<p>Kluster tempat kerja ini melibatkan daerah Tawau di Sabah. Kes indeks bagi kluster ini (iaitu kes ke-170246) telah dilaporkan positif COVID-19 pada 21 Januari 2021 hasil saringan individu bergejala. Kluster ini melibatkan pekerja-pekerja di sebuah pusat pentadbiran awam di Jalan Dunlop, Bandar Lama, Tawau. Sehingga 3 Februari 2021, sejumlah 56 individu telah disaring, di mana <strong>24 kes</strong> telah dikesan positif COVID-19 dalam kluster ini.</p>
<p><strong><u>9. </u></strong><strong><u>KLUSTER JALAN SATU KKIP</u></strong><strong><u></u></strong></p>
<p>Kluster tempat kerja ini melibatkan daerah Tuaran dan Kota Kinabalu di Sabah. Kes indeks bagi kluster ini (iaitu kes ke-125888) telah dilaporkan positif COVID-19 pada 7 Januari 2021 hasil saringan pra pekerjaan. Kluster ini melibatkan pekerja-pekerja sebuah gudang di Jalan Satu KKIP Selatan, Kota Kinabalu. Sehingga 3 Februari 2021, sejumlah 194 individu telah disaring, di mana <strong>30 kes</strong> telah dikesan positif COVID-19 dalam kluster ini.</p>
<p><strong><u>10. </u></strong><strong><u>KLUSTER MAYANG PASIR</u></strong><strong><u></u></strong></p>
<p>Kluster tempat kerja ini melibatkan daerah Timur Laut, Barat Daya, Seberang Perai Utara, Seberang Perai Tengah, dan Seberang Perai Selatan di Pulau Pinang. Kes indeks bagi kluster ini (iaitu kes ke- 209009) merupakan kes <em>Influenza Like Illness </em>(ILI) yang  telah dilaporkan positif COVID-19 pada 30 Januari 2021. Kluster ini melibatkan sebuah kilang di Jalan Mayang Pasir, Bayan Lepas, Barat Daya. Sehingga 3 Februari 2021, sejumlah 217 individu telah disaring, di mana <strong>47 kes</strong> telah dikesan positif COVID-19 dalam kluster ini.</p>
<p><strong><u>11. </u></strong><strong><u>KLUSTER LEBUH KARAK</u></strong><strong><u></u></strong></p>
<p>Kluster tempat kerja ini melibatkan daerah Bentong di Pahang. Kes indeks bagi kluster ini (iaitu kes ke- 222489) telah dilaporkan positif COVID-19 pada 2 Februari 2021 hasil saringan individu bergejala. Kluster ini melibatkan pelajar-pelajar serta kakitangan di sebuah institusi pendidikan yang terletak di Lebuhraya Kuala Lumpur-Karak, Bentong, Pahang. Sehingga 3 Februari 2021, sejumlah 170 individu telah disaring, di mana <strong>lapan (8) kes</strong> telah dikesan positif COVID-19 dalam kluster ini.</p>
<p><strong><u>12. </u></strong><strong><u>KLUSTER TAPAK BINA PRESINT TUJUH</u></strong><strong><u></u></strong></p>
<p>Kluster tempat kerja ini melibatkan Wilayah Persekutuan Putrajaya. Kes-kes bagi kluster ini telah dilaporkan positif COVID-19 pada 3 Februari 2021 hasil saringan bersasar sebuah tapak binaan di Presint 7. Sehingga 3 Februari 2021, sejumlah 136 individu telah disaring, di mana <strong>sembilan (9) kes</strong> telah dikesan positif COVID-19 dalam kluster ini.</p>
<p><strong><u>13. </u></strong><strong><u>KLUSTER TEMBOK PENGKALAN CHEPA</u></strong><strong><u></u></strong></p>
<p>Kluster pusat tahanan ini melibatkan daerah Kota Bharu di Kelantan. Kes-kes bagi kluster ini telah dilaporkan positif COVID-19 bermula pada 23 Januari 2021 hasil saringan kemasukan ke pusat tahanan di Pengkalan Chepa. Sehingga 3 Februari 2021, sejumlah 511 individu telah disaring, di mana <strong>76 kes</strong> telah dikesan positif COVID-19 dalam kluster ini.</p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
</div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/02/02/kenyataan-akhbar-kpk-2-februari-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 2 Februari 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/02/04/kenyataan-akhbar-kpk-4-februari-2021-sambutan-hari-kanser-sedunia/" rel="next">Kenyataan Akhbar KPK 4 Februari 2021 – Sambutan Hari Kanser Sedunia</a></span>
</div>
</nav>
</div>