<div class="main-content">
<article class="post-17381 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-17381">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 19 Februari 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/02/19/kenyataan-akhbar-kpk-19-februari-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:40 pm"><time class="entry-date" datetime="2021-02-19T18:40:27+08:00">February 19, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>19 FEBRUARI 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 19 Februari 2021 (jam 12:00 tengah hari);</p>
<ul><li>Kes sembuh : <strong>4,889 kes </strong>(239,971 kes kumulatif, 86.4%);</li><li>Kes baharu :<strong> 2,936 kes</strong> (277,811 kes kumulatif);</li><li>Kes import : <strong>17 kes </strong>(4 warganegara; 13 bukan warganegara)</li><li>Kes tempatan : <strong>2,919 kes </strong>[1,572 warganegara (53.9%); 1,347 bukan warganegara (46.1%)];</li><li>Kes aktif :<strong> 36,797 kes;</strong></li><li>Kes yang memerlukan rawatan di Unit Rawatan Rapi (ICU) :<strong> 220 kes;</strong></li><li>Kes memerlukan bantuan pernafasan : <strong>104 kes; </strong>dan</li><li>Kes kematian :<strong> 13 kes </strong>(1,043 kes kumulatif, 0.38%).</li></ul>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/02/new-data-summary-2021-6.jpg"><img alt="" class="wp-image-17383" data-attachment-id="17383" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="new-data-summary-2021-6" data-large-file="https://kpkesihatan.files.wordpress.com/2021/02/new-data-summary-2021-6.jpg?w=830" data-medium-file="https://kpkesihatan.files.wordpress.com/2021/02/new-data-summary-2021-6.jpg?w=243" data-orig-file="https://kpkesihatan.files.wordpress.com/2021/02/new-data-summary-2021-6.jpg" data-orig-size="2782,3432" data-permalink="https://kpkesihatan.com/new-data-summary-2021-6/" sizes="(max-width: 830px) 100vw, 830px" src="https://kpkesihatan.files.wordpress.com/2021/02/new-data-summary-2021-6.jpg?w=830" srcset="https://kpkesihatan.files.wordpress.com/2021/02/new-data-summary-2021-6.jpg?w=830 830w, https://kpkesihatan.files.wordpress.com/2021/02/new-data-summary-2021-6.jpg?w=1660 1660w, https://kpkesihatan.files.wordpress.com/2021/02/new-data-summary-2021-6.jpg?w=122 122w, https://kpkesihatan.files.wordpress.com/2021/02/new-data-summary-2021-6.jpg?w=243 243w, https://kpkesihatan.files.wordpress.com/2021/02/new-data-summary-2021-6.jpg?w=768 768w"/></a></figure></div>
<p>Selangor melaporkan kes harian baharu tertinggi iaitu sebanyak <strong>978 kes (33.3 peratus). </strong>Daripada jumlah ini, sebanyak <strong>72</strong><strong>2 </strong><strong>kes (73</strong><strong>.8 </strong><strong>peratus)</strong> adalah daripada kluster-kluster dan saringan kontak rapat COVID-19 yang aktif dijalankan di lapangan. Ini diikuti oleh Johor sebanyak<strong> 730 kes (24.9 peratus)</strong> dan Wilayah Persekutuan Kuala Lumpur sebanyak<strong> 227 kes (7.7 peratus).</strong></p>
<p>Sebanyak<strong> 112 kes (3.8 peratus)</strong> yang dilaporkan pula adalah berkaitan kluster-kluster di penjara dan depot tahanan imigresen yang membabitkan Kluster Tembok Tapah (64 kes), Kluster Tembok Bukit Besi (17 kes), Kluster Tembok Bendera (14 kes), Kluster Tembok Pengkalan Chepa (6 kes), Kluster Penjara Seberang Perai (6 kes), Kluster Tembok Taiping (2 kes), Kluster Telok Mas (1 kes), Kluster DTI Sepang 2 (1 kes), dan Kluster Penjara Jalan Sungai Jelok (1 kes).</p>
<p>Kes-kes kematian pada hari ini melibatkan enam (6) kes di Wilayah Persekutuan Kuala Lumpur, tiga (3) kes di Selangor, dua (2) kes di Sarawak, serta masing-masing satu (1) kes di Melaka dan Johor. Sebanyak 12 kes kematian melibatkan  warganegara dan satu (1) kes melibatkan bukan warganegara. KKM mengucapkan takziah kepada semua ahli keluarga mereka.</p>
<p>Perincian penuh jumlah kes mengikut negeri adalah seperti di <strong>Lampiran 1 dan 2, </strong>manakala ringkasan kes kematian mengikut negeri adalah seperti di <strong>Lampiran 3</strong> yang disertakan bersama kenyataan media ini.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/02/19-feb-english-version-state-01.jpg"><img alt="" class="wp-image-17384" data-attachment-id="17384" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="19-feb-english-version-state-01" data-large-file="https://kpkesihatan.files.wordpress.com/2021/02/19-feb-english-version-state-01.jpg?w=1004" data-medium-file="https://kpkesihatan.files.wordpress.com/2021/02/19-feb-english-version-state-01.jpg?w=294" data-orig-file="https://kpkesihatan.files.wordpress.com/2021/02/19-feb-english-version-state-01.jpg" data-orig-size="4170,4251" data-permalink="https://kpkesihatan.com/19-feb-english-version-state-01/" sizes="(max-width: 1004px) 100vw, 1004px" src="https://kpkesihatan.files.wordpress.com/2021/02/19-feb-english-version-state-01.jpg?w=1004" srcset="https://kpkesihatan.files.wordpress.com/2021/02/19-feb-english-version-state-01.jpg?w=1004 1004w, https://kpkesihatan.files.wordpress.com/2021/02/19-feb-english-version-state-01.jpg?w=2008 2008w, https://kpkesihatan.files.wordpress.com/2021/02/19-feb-english-version-state-01.jpg?w=147 147w, https://kpkesihatan.files.wordpress.com/2021/02/19-feb-english-version-state-01.jpg?w=294 294w, https://kpkesihatan.files.wordpress.com/2021/02/19-feb-english-version-state-01.jpg?w=768 768w"/></a></figure></div>
<p><strong><u>MAKLUMAT TERKINI BERKAITAN KLUSTER-KLUSTER</u></strong></p>
<p>Berikut adalah maklumat terkini berkaitan kluster-kluster di Malaysia sehingga 19 Februari 2021:</p>
<ul><li>Jumlah kluster : <strong>1,058 kluster;</strong></li><li>Jumlah kluster baharu :<strong>13 kluster;</strong></li><li>Jumlah kluster yang telah tamat : <strong>547 kluster </strong>(termasuk <strong>lapan (8) kluster </strong>yang tamat pada hari ini iaitu <strong>Kluster Halban, Kluster Tombovo, Kluster Kauran, Kluster Kubang Bujuk, Kluster Tapak Bina Jalan Yap, Kluster Jalan Perwira, Kluster Jalan Indah</strong><strong> Gemilang, dan Kluster Tembok Nanas</strong><strong>;</strong> <strong></strong></li><li>Jumlah kluster aktif : <strong>511 kluster;</strong></li><li>Jumlah kluster dengan pertambahan kes baharu pada hari ini :<strong> 109 kluster</strong>; dan</li><li>Kluster-kluster dengan pertambahan kes baharu tertinggi pada hari ini adalah<strong> Kluster Jalan Murni 12 (</strong><strong>33</strong><strong>9 kes), Kluster Jalan Perindustrian Pelepas (179 kes), dan Kluster Industri Tekstil Nilai (113 kes).</strong><strong></strong></li></ul>
<p><strong><u>KLUSTER BAHARU</u></strong></p>
<p>KKM juga ingin memaklumkan terdapat <strong>13 kluster baharu</strong> yang telah dikenal pasti pada hari ini, yang melibatkan 10 kluster berkaitan tempat kerja, dua (2) kluster komuniti, dan satu (1) kluster melibatkan kumpulan berisiko tinggi.</p>
<p>Perincian kluster-kluster baharu adalah seperti di <strong>Lampiran 4 </strong>yang disertakan bersama kenyataan media ini.</p>
<figure class="wp-block-table"><table><tbody><tr><td><strong>No.</strong></td><td><strong>Nama Kluster</strong><strong></strong></td><td><strong>Negeri</strong><strong></strong></td><td><strong>Kategori Kluster</strong><strong></strong></td></tr><tr><td>1</td><td>Jalan Kota Murni</td><td>Johor</td><td>Tempat Kerja</td></tr><tr><td>2</td><td>Jalan Murni 12</td><td>Johor</td><td>Tempat Kerja</td></tr><tr><td>3</td><td>Jalan Tun Mutahir</td><td>Johor</td><td>Tempat Kerja</td></tr><tr><td>4</td><td>Jalan Indah Utama</td><td>Johor</td><td>Tempat Kerja</td></tr><tr><td>5</td><td>Parit Haji Khamis</td><td>Johor</td><td>Tempat Kerja</td></tr><tr><td>6</td><td>Kompleks Perabut</td><td>Selangor</td><td>Tempat Kerja</td></tr><tr><td>7</td><td>Jalan Sementa</td><td>Selangor</td><td>Tempat Kerja</td></tr><tr><td>8</td><td>Singgahmata</td><td>Sabah</td><td>Tempat Kerja</td></tr><tr><td>9</td><td>Kejatau</td><td>Sarawak</td><td>Tempat Kerja</td></tr><tr><td>10</td><td>Jalan Kuchai</td><td>WP Kuala Lumpur</td><td>Tempat Kerja</td></tr><tr><td>11</td><td>Jalan Green</td><td>Sarawak</td><td>Komuniti</td></tr><tr><td>12</td><td>Bukit Petiti</td><td>Terengganu</td><td>Komuniti</td></tr><tr><td>13</td><td>Kubang Jambu</td><td>Terengganu</td><td>Kumpulan Berisiko Tinggi</td></tr></tbody></table></figure>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai agar terus patuhi saranan serta nasihat-nasihat kesihatan yang sering ditekankan iaitu;</p>
<ul><li><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li><strong>Amalkan 3W: (</strong>Amalkan<strong> <em>Wash, Wear</em></strong> dan <strong><em>Warn</em></strong>)</li></ul>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p><strong>19 Februari 2021 @ 6.00 petang.</strong><strong></strong><strong><br/></strong></p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/02/bm-kes-positif-negeri-2021_z.jpg"><img alt="" class="wp-image-17385" data-attachment-id="17385" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="bm-kes-positif-negeri-2021_z" data-large-file="https://kpkesihatan.files.wordpress.com/2021/02/bm-kes-positif-negeri-2021_z.jpg?w=1024" data-medium-file="https://kpkesihatan.files.wordpress.com/2021/02/bm-kes-positif-negeri-2021_z.jpg?w=300" data-orig-file="https://kpkesihatan.files.wordpress.com/2021/02/bm-kes-positif-negeri-2021_z.jpg" data-orig-size="3126,2471" data-permalink="https://kpkesihatan.com/bm-kes-positif-negeri-2021_z/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/02/bm-kes-positif-negeri-2021_z.jpg?w=1024" srcset="https://kpkesihatan.files.wordpress.com/2021/02/bm-kes-positif-negeri-2021_z.jpg?w=1024 1024w, https://kpkesihatan.files.wordpress.com/2021/02/bm-kes-positif-negeri-2021_z.jpg?w=2048 2048w, https://kpkesihatan.files.wordpress.com/2021/02/bm-kes-positif-negeri-2021_z.jpg?w=150 150w, https://kpkesihatan.files.wordpress.com/2021/02/bm-kes-positif-negeri-2021_z.jpg?w=300 300w, https://kpkesihatan.files.wordpress.com/2021/02/bm-kes-positif-negeri-2021_z.jpg?w=768 768w"/></a></figure></div>
<p><strong>LAMPIRAN 1</strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 19 FEBRUARI 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong></td><td>978 (1)</td><td>92,526</td></tr><tr><td><strong>SABAH</strong><strong></strong></td><td>101</td><td>51,870</td></tr><tr><td><strong>WP KUALA LUMPUR</strong></td><td>227 (8)</td><td>32,987</td></tr><tr><td><strong>JOHOR</strong></td><td>730</td><td>33,149</td></tr><tr><td><strong>NEGERI SEMBILAN</strong></td><td>191</td><td>13,773</td></tr><tr><td><strong>PULAU PINANG</strong></td><td>188</td><td>10,374</td></tr><tr><td><strong>PERAK</strong></td><td>155</td><td>7,997</td></tr><tr><td><strong>SARAWAK </strong><strong></strong></td><td>199 (8)</td><td>7,624</td></tr><tr><td><strong>KEDAH</strong></td><td>36</td><td>7,353</td></tr><tr><td><strong>MELAKA</strong><strong></strong></td><td>26</td><td>5,754</td></tr><tr><td><strong>KELANTAN  </strong></td><td>38</td><td>4,200</td></tr><tr><td><strong>PAHANG </strong><strong></strong></td><td>26</td><td>3,652</td></tr><tr><td><strong>TERENGGANU</strong></td><td>37</td><td>3,097</td></tr><tr><td><strong>WP LABUAN</strong></td><td>1</td><td>2,233</td></tr><tr><td><strong>WP PUTRAJAYA</strong></td><td>3</td><td>1,022</td></tr><tr><td><strong>PERLIS</strong></td><td>0</td><td>200</td></tr><tr><td><strong>JUMLAH KESELURUHAN</strong></td><td><strong>2,936 (</strong><strong>17</strong><strong>)</strong><strong></strong></td><td><strong>277,811</strong><strong></strong></td></tr></tbody></table></figure>
<p>*(   ) adalah merujuk kepada kes-kes import<strong><br/></strong></p>
<p><strong>LAMPIRAN 2</strong></p>
<p><strong>K</strong><strong>es positif 2,936 kes COVID-19 baharu yang</strong> <strong>dilaporkan di Malaysia pada 19 Februari 2021 adalah seperti berikut: </strong></p>
<ul><li><strong><u>Selangor</u></strong><strong>: 978 kes </strong><strong></strong><ul><li>256 kes daripada kluster-kluster; termasuk 31 kes daripada kluster-kluster baharu iaitu <strong>Kluster </strong><strong>Kompleks </strong><strong>Perab</strong><strong>u</strong><strong>t dan Kluster </strong><strong>Jalan </strong><strong>Sementa; </strong><strong><u></u></strong></li></ul><ul><li>466 kes daripada saringan kontak rapat kes positif COVID-19; <strong><u></u></strong></li></ul><ul><li>Satu (1) kes import dari luar negara; dan<strong><u></u></strong></li></ul><ul><li>255 kes daripada lain-lain saringan COVID-19.</li></ul></li></ul>
<ul><li><strong><u>Johor</u></strong><strong>: 730 kes</strong>  <strong></strong><ul><li>558 kes daripada kluster-kluster, termasuk 358 kes daripada kluster-kluster baharu iaitu <strong>Kluster Jalan </strong><strong>K</strong><strong>ota Murni, Kluster Jalan Murni 12, Kluster Jalan Tun Mutahir, Kluster Jalan Indah Utama, dan Kluster Parit Haji Khamis;</strong><strong></strong></li></ul><ul><li>63 kes daripada saringan kontak rapat kes positif COVID-19;</li></ul><ul><li>109 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Wilayah Persekutuan Kuala Lumpur</u></strong><strong>: 227 kes</strong>  <strong></strong><ul><li>81 kes daripada kluster-kluster, termasuk 14 kes daripada kluster baharu iaitu <strong>Kluster Jalan Kuchai</strong>;<strong></strong></li></ul><ul><li>62 kes daripada saringan kontak rapat kes positif COVID-19;</li></ul><ul><li>Lapan (8) kes import dari luar negara; dan</li></ul><ul><li>76 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Sarawak</u></strong><strong>: 199 kes</strong><strong></strong><ul><li>20 kes daripada kluster-kluster, termasuk tujuh (7) kes daripada kluster-kluster baharu iaitu <strong>Kluster Jalan Green dan Kluster Kejatau</strong>;</li></ul><ul><li>29 kes daripada saringan kontak rapat kes positif COVID-19;</li></ul><ul><li>Lapan (8) kes import dari luar negara; dan</li></ul><ul><li>142 kes daripada lain-lain saringan COVID-19.</li></ul></li></ul>
<ul><li><strong><u>Negeri Sembilan</u></strong><strong>: 191 kes</strong><strong></strong><ul><li>122 kes daripada kluster-kluster sedia ada;</li></ul><ul><li>35 kes daripada saringan kontak rapat kes positif COVID-19; dan</li></ul><ul><li>34 kes daripada lain-lain saringan COVID-19.</li></ul></li></ul>
<ul><li><strong><u>Pulau Pinang</u></strong><strong>: 188 kes</strong> <ul><li>110 kes daripada kluster-kluster sedia ada;</li></ul><ul><li>56 kes daripada saringan kontak rapat kes positif COVID-19; dan</li></ul><ul><li>22 kes daripada lain-lain saringan COVID-19.</li></ul></li></ul>
<ul><li><strong><u>Perak</u></strong><strong>: 155 kes</strong><strong></strong><ul><li>123 kes daripada kluster-kluster sedia ada;<strong></strong></li></ul><ul><li>10 kes daripada saringan kontak rapat kes positif COVID-19; dan</li></ul><ul><li>22 kes daripada lain-lain saringan COVID-19.</li></ul></li></ul>
<ul><li><strong><u>Sabah</u></strong><strong>: 101 kes </strong><strong></strong><ul><li>51 kes daripada kluster-kluster, termasuk satu (1) kes daripada kluster baharu iaitu <strong>Kluster Singgahmata</strong>;<strong></strong></li></ul><ul><li>25 kes daripada saringan kontak rapat kes positif COVID-19; dan</li></ul><ul><li>25 kes daripada lain-lain saringan COVID-19.</li></ul></li></ul>
<ul><li><strong><u>Kelantan</u></strong><strong>: 38 kes</strong><strong></strong><ul><li>Enam (6) kes daripada kluster sedia ada;</li></ul><ul><li>20 kes daripada saringan kontak rapat kes positif COVID-19;  dan</li></ul><ul><li>12 kes daripada lain-lain saringan COVID-19.</li></ul></li></ul>
<ul><li><strong><u>Terengganu</u></strong><strong>: 37 kes </strong><strong><u></u></strong><ul><li>26 kes daripada kluster-kluster, termasuk enam (6) kes daripada kluster-kluster baharu iaitu <strong>Kluster Bukit Petiti dan Kluster Kubang Jambu</strong>;</li></ul><ul><li>Enam (6) kes daripada saringan kontak rapat kes positif COVID-19;  dan</li></ul><ul><li>Lima (5) kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Kedah</u></strong><strong>: 36 kes</strong><strong><u></u></strong><ul><li>Sembilan (9) kes daripada kluster-kluster sedia ada;<strong></strong></li></ul><ul><li>Satu (1) kes daripada saringan kontak rapat kes positif COVID-19; dan</li></ul><ul><li>26 kes daripada lain-lain saringan COVID-19.</li></ul></li></ul>
<ul><li><strong><u>Melaka</u></strong><strong>: 26 kes </strong><strong></strong><ul><li>15 kes daripada kluster-kluster sedia ada;</li></ul><ul><li>Enam (6) kes daripada saringan kontak rapat kes positif COVID-19; dan</li></ul><ul><li>Lima (5) kes daripada lain-lain saringan COVID-19.</li></ul></li></ul>
<ul><li><strong><u>Pahang</u></strong><strong>: 26 kes</strong> <strong></strong><ul><li>17 kes daripada kluster-kluster sedia ada;</li></ul><ul><li>Empat (4) kes daripada saringan kontak rapat kes positif COVID-19; dan</li></ul><ul><li>Lima (5) kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Putrajaya</u></strong><strong>: Tiga (3) kes</strong> <strong></strong><ul><li>Satu (1) kes daripada kluster sedia ada; dan</li></ul><ul><li>Dua (2) kes daripada saringan kontak rapat kes positif COVID-19.</li></ul></li></ul>
<ul><li><strong><u>Wilayah Persekutuan Labuan</u></strong><strong>: Satu (1) kes </strong>daripada saringan kontak rapat kes positif COVID-19.<strong></strong></li></ul>
<p><strong><br/></strong></p>
<p><strong>LAMPIRAN 3</strong></p>
<p><strong>Ringkasan 13 kes kematian pada 19 Februari 2021 adalah seperti berikut:</strong></p>
<figure class="wp-block-table"><table><tbody><tr><td><strong>No. Kematian</strong></td><td><strong>No.</strong> <strong>Kes</strong></td><td><strong>Negeri</strong></td><td><strong>Jantina</strong> <strong>(warganegara)</strong></td><td><strong>Umur (tahun)</strong></td><td><strong>Hospital / Tempat Kematian</strong></td><td><strong>Latar Belakang</strong></td></tr><tr><td>1031</td><td>180067</td><td>Melaka</td><td>Lelaki (WN)</td><td>60</td><td>Hospital Melaka</td><td>–</td></tr><tr><td>1032</td><td>227565</td><td>Selangor</td><td>Lelaki (WN)</td><td>70</td><td>Hospital Sungai Buloh</td><td>Penyakit buah pinggang kronik dan obesiti</td></tr><tr><td>1033</td><td>236789</td><td>WP Kuala Lumpur</td><td>Lelaki (WN)</td><td>75</td><td>Hospital Kuala Lumpur</td><td>Penyakit kencing manis dan darah tinggi</td></tr><tr><td>1034</td><td>247886</td><td>Sarawak</td><td>Perempuan (WN)</td><td>84</td><td>Hospital Sibu</td><td>Penyakit kencing manis, darah tinggi, dan dislipidemia</td></tr><tr><td>1035</td><td>267716</td><td>Selangor</td><td>Lelaki (WN)</td><td>75</td><td>Hospital Selayang</td><td>Penyakit kencing manis, darah tinggi, buah pinggang kronik, dislipidemia, strok, dan jantung</td></tr><tr><td>1036</td><td>270794</td><td>WP Kuala Lumpur</td><td>Lelaki (WN)</td><td>69</td><td>Hospital Sungai Buloh</td><td>Penyakit kencing manis, darah tinggi, dan sakit jantung</td></tr><tr><td>1037</td><td>270796</td><td>WP Kuala Lumpur</td><td>Lelaki (WN)</td><td>67</td><td>Hospital Kuala Lumpur</td><td>Penyakit kencing manis dan darah tinggi</td></tr><tr><td>1038</td><td>270797</td><td>WP Kuala Lumpur</td><td>Perempuan (WN)</td><td>66</td><td>Hospital Canselor Tuanku Muhriz, Cheras</td><td>Penyakit kencing manis, darah tinggi, dislipidemia, dan sakit jantung</td></tr><tr><td>1039</td><td>270856</td><td>WP Kuala Lumpur</td><td>Lelaki (WN)</td><td>59</td><td>Hospital Kuala Lumpur</td><td>Penyakit kencing manis, darah tinggi, dislipidemia, dan psoriasis</td></tr><tr><td>1040</td><td>271824</td><td>Sarawak</td><td>Lelaki (WN)</td><td>60</td><td>Hospital Sibu</td><td>Penyakit kencing manis, darah tinggi, dan <em>Schwannoma</em></td></tr><tr><td>1041</td><td>273168</td><td>Selangor</td><td>Lelaki (WN)</td><td>82</td><td>Hospital Serdang</td><td>Penyakit darah tinggi, jantung, strok, dan <em>Parkinson Disease</em></td></tr><tr><td>1042</td><td>273917</td><td>Johor</td><td>Perempuan (WN)</td><td>59</td><td>Hospital Sultan Ismail, Johor Bahru</td><td>Penyakit kencing manis dan darah tinggi</td></tr><tr><td>1043</td><td>270819</td><td>WP Kuala Lumpur</td><td>Lelaki (BWN)</td><td>53</td><td>Jenazah dibawa ke Hospital Tung Shin</td><td>Penyakit jantung</td></tr></tbody></table></figure>
<p>*WN merujuk kepada warganegara dan BWN merujuk kepada bukan warganegara.<strong><br/></strong></p>
<p><strong>LAMPIRAN 4</strong></p>
<p><strong>Perincian 13 kluster baharu yang telah dikenal pasti pada hari ini iaitu:</strong></p>
<ul type="1"><li><strong><u>KLUSTER KOMPLEKS PERABUT</u></strong></li></ul>
<p>Kluster tempat kerja ini melibatkan daerah Kuala Langat di Selangor. Kes-kes dalam kluster ini dilaporkan positif COVID-19 pada 19 Februari 2021 hasil saringan bersasar pekerja-pekerja  sebuah kilang yang terletak di Kompleks Perabut, Kampung Olak Lempit, Banting. Sehingga 19 Februari 2021, sejumlah 287 individu telah disaring, di mana<strong> 21 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER JALAN SEMENTA</u></strong><strong><u></u></strong></li></ul>
<p>Kluster tempat kerja ini melibatkan daerah Petaling di Selangor. Kes-kes dalam kluster ini dilaporkan positif COVID-19 bermula pada 17 Februari 2021 hasil saringan bersasar pekerja-pekerja  sebuah kilang yang terletak di Jalan Sementa, Seksyen 27, Shah Alam. Sehingga 19 Februari 2021, sejumlah 115 individu telah disaring, di mana<strong> 12 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER JALAN MURNI 12</u></strong><strong><u></u></strong></li></ul>
<p>Kluster tempat kerja ini melibatkan daerah Kulai di Johor. Kes-kes dalam kluster ini dilaporkan positif COVID-19 pada 19 Februari 2021 hasil saringan bersasar pekerja-pekerja  sebuah kilang yang terletak di Jalan Murni 12, Taman Perindustrian Murni, Senai. Sehingga 19 Februari 2021, sejumlah 3,584 individu telah disaring, di mana<strong> 339 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER JALAN KOTA MURNI</u></strong><strong><u></u></strong></li></ul>
<p>Kluster tempat kerja ini melibatkan daerah Batu Pahat di Johor. Kes-kes dalam kluster ini dilaporkan positif COVID-19 pada 19 Februari 2021 hasil saringan bersasar pekerja-pekerja  sebuah syarikat perkhidmatan yang tinggal di Jalan Kota Murni, Taman Industri Kota Murni, Batu Pahat. Sehingga 19 Februari 2021, sejumlah 27 individu telah disaring, di mana<strong> 12 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER JALAN INDAH UTAMA</u></strong></li></ul>
<p>Kluster tempat kerja ini melibatkan daerah Kulai, Johor Bahru, dan Kota Tinggi di Johor. Kes indeks bagi kluster ini (iaitu kes ke-265634) dilaporkan positif COVID-19 pada 15 Februari 2021 hasil saringan individu bergejala. Kluster ini melibatkan pekerja-pekerja sebuah pusat penginapan yang terletak di Jalan Indah Utama, Bandar Putra, Kulai. Sehingga 19 Februari 2021, sejumlah 38 individu telah disaring, di mana<strong> 23 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER JALAN TUN MUTAHIR</u></strong></li></ul>
<p>Kluster tempat kerja ini melibatkan daerah Kota Tinggi di Johor. Kes indeks bagi kluster ini (iaitu kes ke-268611) dilaporkan positif COVID-19 pada 16 Februari 2021 hasil saringan individu bergejala. Kluster ini melibatkan pekerja-pekerja sebuah kilang yang terletak di Jalan Tun Mutahir, Kawasan Perindustrian Bandar Tenggara, Kota Tinggi. Sehingga 19 Februari 2021, sejumlah 124 individu telah disaring, di mana<strong> tujuh (7) kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER PARIT HAJI KHAMIS</u></strong></li></ul>
<p>Kluster tempat kerja ini melibatkan daerah Batu Pahat di Johor. Kes indeks bagi kluster ini (iaitu kes ke-247494) dilaporkan positif COVID-19 pada 9 Februari 2021 hasil saringan individu bergejala. Kluster ini melibatkan pekerja-pekerja sebuah kilang yang terletak di Jalan Parit Haji Khamis, Mukim Simpang Kanan, Batu Pahat. Sehingga 19 Februari 2021, sejumlah 54 individu telah disaring, di mana<strong> sembilan (9) kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER KEJATAU</u></strong></li></ul>
<p>Kluster tempat kerja ini melibatkan daerah Sri Aman di Sarawak. Kes indeks bagi kluster ini (iaitu kes ke-277455) dilaporkan positif COVID-19 pada 19 Februari 2021 hasil saringan individu bergejala. Kluster ini melibatkan sebuah pusat pentadbiran awam yang terletak di Jalan Kejatau, Sri Aman. Sehingga 19 Februari 2021, sejumlah 92 individu telah disaring, di mana<strong> tujuh (7) kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER JALAN GREEN</u></strong></li></ul>
<p>Kluster komuniti ini melibatkan daerah Kuching di Sarawak. Dua (2) kes indeks bagi kluster ini (iaitu kes ke-271923 dan kes ke-271924) dilaporkan positif COVID-19 pada 17 Februari 2021 hasil saringan tahanan. Kluster ini melibatkan sebuah perhimpunan yang berlaku di Jalan Green, Kuching. Sehingga 19 Februari 2021, sejumlah 148 individu telah disaring, di mana<strong> enam (6) kes</strong> telah dikesan positif COVID-19 dalam kluster ini.</p>
<ul type="1"><li><strong><u>KLUSTER JALAN KUCHAI</u></strong></li></ul>
<p>Kluster tempat kerja ini melibatkan daerah Lembah Pantai di Wilayah Persekutuan Kuala Lumpur. Kes-kes dalam kluster ini dilaporkan positif COVID-19 pada 19 Februari 2021 hasil saringan bersasar pekerja-pekerja sebuah kilang yang terletak di Jalan Kuchai Lama, Lembah pantai. Sehingga 19 Februari 2021, sejumlah 365 individu telah disaring, di mana<strong> 14 kes</strong> telah dikesan positif COVID-19 dalam kluster ini. </p>
<ul type="1"><li><strong><u>KLUSTER SINGGAHMATA</u></strong></li></ul>
<p>Kluster tempat kerja ini melibatkan daerah Lahad Datu di Sabah. Kes indeks bagi kluster ini (iaitu kes ke-259730) dilaporkan positif COVID-19 pada 13 Februari 2021 hasil saringan individu bergejala. Kluster ini melibatkan sebuah pusat perkhidmatan yang terletak di Jalan Singgahmata, Lahad Datu. Sehingga 19 Februari 2021, sejumlah 77 individu telah disaring, di mana<strong> 11 kes</strong> telah dikesan positif COVID-19 dalam kluster ini.</p>
<ul type="1"><li><strong><u>KLUSTER BUKIT PETITI</u></strong></li></ul>
<p>Kluster komuniti ini melibatkan daerah Kuala Terengganu, Marang, dan Dungun di Terengganu. Kes indeks bagi kluster ini (iaitu kes ke-269157) dilaporkan positif COVID-19 pada 16 Februari 2021 hasil saringan individu bergejala. Kluster ini melibatkan ahli keluarga dan kontak rapat kepada kes indeks yang menetap di Kampung Bukit Petiti, Manir, Kuala Terengganu. Sehingga 19 Februari 2021, sejumlah 40 individu telah disaring, di mana<strong> 15 kes</strong> telah dikesan positif COVID-19 dalam kluster ini.</p>
<ul type="1"><li><strong><u>KLUSTER KUBANG JAMBU</u></strong></li></ul>
<p>Kluster kumpulan berisiko tinggi ini melibatkan daerah Kuala Nerus, Kuala Terengganu, dan Marang di Terengganu. Kes indeks bagi kluster ini (iaitu kes ke-266437) dilaporkan positif COVID-19 pada 15 Februari 2021 hasil saringan individu bergejala. Kluster ini melibatkan sebuah pusat perubatan yang terletak di Kampung Bukit Kubang Jambu, Kuala Terengganu. Sehingga 19 Februari 2021, sejumlah 69 individu telah disaring, di mana<strong> tujuh (7) kes</strong> telah dikesan positif COVID-19 dalam kluster ini.</p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/02/18/kenyataan-akhbar-kpk-18-februari-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 18 Februari 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/02/20/kenyataan-akhbar-kpk-20-februari-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 20 Februari 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>