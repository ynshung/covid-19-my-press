<div class="main-content">
<article class="post-17301 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-17301">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 10 Februari 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/02/10/kenyataan-akhbar-kpk-10-februari-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:49 pm"><time class="entry-date" datetime="2021-02-10T18:49:30+08:00">February 10, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>10 FEBRUARI 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 10 Februari 2021 (jam 12:00 tengah hari);</p>
<ul><li>Kes sembuh : <strong>1,929 kes </strong>(198,495 kes kumulatif, 78.9%);</li><li>Kes baharu :<strong> 3,288 kes</strong> (251,604 kes kumulatif);</li><li>Kes import :<strong> 5 kes</strong> (3 warganegara; 2 bukan warganegara)</li><li>Kes tempatan : <strong>3,283 kes </strong>[1,889 warganegara (57.5%); 1,394 bukan warganegara (42.5%)];</li><li>Kes aktif :<strong> 52,186 kes;</strong></li><li>Kes yang memerlukan rawatan di Unit Rawatan Rapi (ICU) :<strong> 285 kes;</strong></li><li>Kes memerlukan bantuan pernafasan : <strong>131 kes; </strong>dan</li><li>Kes kematian : <strong>14 kes </strong>(923 kes kumulatif , 0.37%)</li></ul>
<p>Selangor melaporkan kes harian baharu tertinggi iaitu sebanyak <strong>1,757 kes (53.4 peratus). </strong>Daripada jumlah ini, sebanyak <strong>1,552 kes (88.3 peratus)</strong> adalah daripada kluster-kluster dan saringan kontak rapat COVID-19 yang aktif dijalankan di lapangan. Ini diikuti oleh Wilayah Persekutuan Kuala Lumpur  sebanyak<strong> 408 kes (12.4 peratus)</strong> dan Johor sebanyak<strong> 369 kes (11.2 peratus).</strong></p>
<p>Sebanyak <strong>63 kes (1.9 peratus)</strong> yang dilaporkan pula adalah berkaitan kluster-kluster di lokap, depot tahanan imigresen, dan penjara yang membabitkan Kluster Tembok Sungai Udang (46 kes), Kluster Tembok Pengkalan Chepa (7 kes), Kluster Tembok Renggam (5 kes), Kluster Tembok Bukit Besi (2 kes), Kluster Tembok Taiping (1 kes), Kluster Matambai (1 kes), dan Kluster Penjara Kepayan (1 kes).</p>
<p>Kes-kes kematian pada hari ini melibatkan lima (5) kes di Selangor, empat (4) kes di Sabah, dua (2) kes di Johor, dan masing-masing satu (1) kes di Kedah, Wilayah Persekutuan Kuala Lumpur, dan Putrajaya. Kesemua kes melibatkan warganegara. KKM mengucapkan takziah kepada semua ahli keluarga mereka.</p>
<p>Perincian penuh jumlah kes mengikut negeri adalah seperti di <strong>Lampiran 1 dan 2, </strong>manakala ringkasan kes kematian mengikut negeri adalah seperti di <strong>Lampiran 3</strong> yang disertakan bersama kenyataan media ini.</p>
<p><strong><u>MAKLUMAT TERKINI BERKAITAN KLUSTER-KLUSTER</u></strong></p>
<p>Berikut adalah maklumat terkini berkaitan kluster-kluster di Malaysia sehingga 10 Februari 2021;</p>
<ul><li>Jumlah kluster : <strong>931 kluster;</strong></li><li>Jumlah kluster baharu :<strong>11 kluster;</strong></li><li>Jumlah kluster yang telah tamat : <strong>465 kluster </strong>(termasuk <strong>empat (4) </strong>kluster yang tamat pada hari ini iaitu <strong>Kluster Jalan Genting, </strong><strong>K</strong><strong>luster Harum, </strong><strong>K</strong><strong>luster Medan Idaman, dan </strong><strong>K</strong><strong>luster Wakaf Lanas)</strong>;</li><li>Jumlah kluster aktif : <strong>466 kluster;</strong></li><li>Jumlah kluster dengan pertambahan kes baharu pada hari ini :<strong> 82 kluster</strong>; dan</li><li>Kluster-kluster dengan pertambahan kes baharu tertinggi pada hari ini adalah <strong>Kluster Tanjung Suria (356 kes), Kluster Persiaran Perkilangan (319 kes), dan Kluster Jalan Cochrane (104 kes).</strong><strong></strong></li></ul>
<p><strong><u>KLUSTER BAHARU</u></strong></p>
<p>KKM juga ingin memaklumkan terdapat <strong>11 kluster baharu</strong> yang telah dikenal pasti pada hari ini, yang melibatkan tujuh (7) kluster berkaitan tempat kerja dan masing-masing dua (2) kluster melibatkan komuniti dan kumpulan berisiko tinggi.</p>
<p>Perincian kluster-kluster baharu adalah seperti di <strong>Lampiran 4 </strong>yang disertakan bersama kenyataan media ini.</p>
<figure class="wp-block-table"><table><tbody><tr><td><strong>No.</strong></td><td><strong>Nama Kluster</strong><strong></strong></td><td><strong>Negeri</strong><strong></strong></td><td><strong>Kategori Kluster</strong><strong></strong></td></tr><tr><td>1</td><td>Industri Wawasan</td><td>Selangor</td><td>Tempat Kerja</td></tr><tr><td>2</td><td>Batu 20</td><td>Selangor</td><td>Tempat Kerja</td></tr><tr><td>3</td><td>Tapak Bina Persiaran Sepang</td><td>Selangor</td><td>Tempat Kerja</td></tr><tr><td>4</td><td>Tapak Bina Jalan Tandok</td><td>WP Kuala Lumpur</td><td>Tempat Kerja</td></tr><tr><td>5</td><td>Jalan Dua Belas</td><td>WP Kuala Lumpur</td><td>Tempat Kerja</td></tr><tr><td>6</td><td>Jalan Tiga KKIP</td><td>Sabah</td><td>Tempat Kerja</td></tr><tr><td>7</td><td>Jalan Uda Utama</td><td>Johor</td><td>Tempat Kerja</td></tr><tr><td>8</td><td>Jalan Kancil Waha</td><td>Johor</td><td>Komuniti</td></tr><tr><td>9</td><td>Lorong Sahabat</td><td>Johor</td><td>Komuniti</td></tr><tr><td>10</td><td>Lorong Bersatu Damai</td><td>Sabah</td><td>Kumpulan Berisiko Tinggi</td></tr><tr><td>11</td><td>Jalan Harun</td><td>WP Kuala Lumpur</td><td>Kumpulan Berisiko Tinggi</td></tr></tbody></table></figure>
<p><strong><u>PUSAT PENILAIAN COVID-19 <em>(COVID-19 ASSESSMENT CENTER – CAC)</em></u></strong></p>
<p>Pusat Penilaian COVID-19 (CAC) ditubuhkan bagi mengendalikan penilaian pesakit-pesakit positif COVID-19 yang menjalani rawatan pemantauan di rumah. Perkhidmatan CAC ini telah dimulakan pada 25 Januari 2021 secara berperingkat di semua negeri. Sehingga kini, terdapat 152 buah pusat CAC yang sedang beroperasi di seluruh negara dan secara kumulatif, sejumlah <strong>60,052</strong> pesakit telah dipantau oleh CAC. Pada masa ini, CAC sedang memantau seramai <strong>20,089 </strong>pesakit yang sedang menjalani pengasingan di rumah. Pecahan ikut negeri adalah seperti di Lampiran 5.</p>
<p>Secara umumnya, CAC bertindak sebagai pusat rujukan bagi mengenal pasti, menilai, memantau, serta menguruskan pesakit yang telah disahkan positif COVID-19. Penilaian dan pemantauan kepada kesemua pesakit ini dijalankan oleh pasukan yang diketuai oleh Pakar Perubatan Kesihatan Awam dan Pakar Perubatan Kesihatan Keluarga serta dibantu oleh anggota-anggota sokongan klinikal yang lain. </p>
<p>Bagi melancarkan perkhidmatan, CAC beroperasi sama ada di stadium, dewan komuniti, balai raya atau mana-mana fasiliti Kerajaan, bergantung kepada kesesuaian dan keperluan setempat. Secara umumnya, CAC beroperasi dari pukul 8.00 pagi hingga 5.00 petang pada hari bekerja. Walau bagaimana pun, terdapat juga CAC yang beroperasi pada hari minggu. Butiran lanjut mengenai waktu operasi CAC ini dipaparkan di Portal Rasmi COVID-19 Malaysia KKM (<em>covid-19.moh.gov.my/hotline</em>) dan media sosial <em>(Facebook) </em>Jabatan Kesihatan Negeri masing-masing.</p>
<p>Pesakit-pesakit COVID-19 yang tidak bergejala dan bergejala ringan serta memenuhi kriteria-kriteria yang ditetapkan oleh KKM akan menjalani pengasingan di rumah selama sepuluh (10) hari. Pengurusan pesakit-pesakit ini adalah tertakluk di bawah Perintah Pengawasan dan Pemerhatian bagi Kes Jangkitan Penyakit Korona Virus 2019 (COVID-19), Akta Penyakit Berjangkit 1988 (Akta 342). Kesemua pesakit ini akan dipakaikan gelang pengawasan (<em>wristband</em>) sepanjang tempoh pengasingan mereka di rumah.</p>
<p>Selain itu, pemantauan kendiri perlu dilaksanakan oleh pesakit sepanjang tempoh pengasingan iaitu melalui <em>Home Assesment Tool </em>yang dibekalkan oleh CAC. Pesakit-pesakit tersebut juga perlu melaporkan status kesihatan setiap hari melalui aplikasi MySejahtera atau apabila dihubungi oleh anggota kesihatan.</p>
<p>Sekiranya pesakit-pesakit mengalami kemerosotan gejala, mereka dinasihatkan agar menghubungi CAC dengan kadar segera atau talian 999 untuk kecemasan.  Maklumat lanjut berkenaan pemantauan kendiri di rumah boleh dirujuk di laman sesawang Portal COVID-19 Malaysia KKM.</p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai agar terus patuhi saranan serta nasihat-nasihat kesihatan yang sering ditekankan iaitu;</p>
<ul><li><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li><strong>Amalkan 3W: (</strong>Amalkan<strong> <em>Wash, Wear</em></strong> dan <strong><em>Warn</em></strong>)</li></ul>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p><strong>10 Februari 2021 @ 6.00 petang.</strong><strong></strong><strong><br/></strong></p>
<p><strong>LAMPIRAN 1</strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 10 FEBRUARI 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong></td><td>1,757 (1)</td><td>82,199</td></tr><tr><td><strong>SABAH</strong><strong></strong></td><td>132</td><td>50,855</td></tr><tr><td><strong>WP KUALA LUMPUR</strong></td><td>408 (4)</td><td>30,348</td></tr><tr><td><strong>JOHOR</strong></td><td>369</td><td>28,024</td></tr><tr><td><strong>NEGERI SEMBILAN</strong></td><td>157</td><td>12,754</td></tr><tr><td><strong>PULAU PINANG</strong></td><td>59</td><td>9,328</td></tr><tr><td><strong>PERAK</strong></td><td>42</td><td>7,006</td></tr><tr><td><strong>KEDAH</strong></td><td>48</td><td>6,409</td></tr><tr><td><strong>SARAWAK</strong></td><td>135</td><td>6,006</td></tr><tr><td><strong>MELAKA</strong><strong></strong></td><td>92</td><td>5,435</td></tr><tr><td><strong>KELANTAN  </strong></td><td>44</td><td>3,740</td></tr><tr><td><strong>PAHANG </strong><strong></strong></td><td>14</td><td>3,452</td></tr><tr><td><strong>TERENGGANU</strong></td><td>24</td><td>2,676</td></tr><tr><td><strong>WP LABUAN</strong></td><td>3</td><td>2,207</td></tr><tr><td><strong>WP PUTRAJAYA</strong></td><td>4</td><td>977</td></tr><tr><td><strong>PERLIS</strong></td><td>0</td><td>188</td></tr><tr><td><strong>JUMLAH KESELURUHAN</strong></td><td><strong>3,288 (5)</strong><strong></strong></td><td><strong>251,604</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LAMPIRAN 2</strong></p>
<p><strong>K</strong><strong>es positif 3,288 kes COVID-19 baharu yang</strong> <strong>dilaporkan di Malaysia pada 10 Februari 2021 adalah seperti berikut: </strong></p>
<ul><li><strong><u>Selangor</u></strong><strong>: 1,757  kes </strong><strong></strong><ul><li>923 kes daripada kluster-kluster; termasuk 91 kes daripada kluster-kluster baharu iaitu <strong>Kluster Industri Wawasan, Kluster Batu 20, dan Kluster Tapak Bina Persiaran Sepang;</strong><strong></strong></li></ul><ul><li>629 kes daripada saringan kontak rapat kes positif COVID-19;</li></ul><ul><li>Satu (1) kes import dari luar negara; dan</li></ul><ul><li>204 kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Kuala Lumpur</u></strong><strong>: 408 kes</strong>  <strong></strong><ul><li>149 kes daripada kluster-kluster, termasuk 27 kes daripada kluster-kluster baharu iaitu <strong>Kluster Jalan Harun, Kluster Jalan Dua Belas, dan Kluster Tapak Bina Jalan Tandok</strong>;<strong></strong></li></ul><ul><li>115 kes daripada saringan kontak rapat kes positif COVID-19;</li></ul><ul><li>Empat (4) kes import dari luar negara; dan</li></ul><ul><li>140 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Johor</u></strong><strong>: 369 kes</strong>  <strong></strong><ul><li>110 kes daripada kluster-kluster, termasuk 19 kes daripada kluster-kluster baharu iaitu <strong>Kluster Jalan Kancil Waha, Kluster </strong><strong>Jalan </strong><strong>Uda Utama, dan Kluster Lorong Sahabat;</strong><strong></strong></li></ul><ul><li>109 kes daripada saringan kontak rapat kes positif COVID-19; dan</li></ul><ul><li>150 kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Negeri Sembilan</u></strong><strong>: 157 kes</strong><strong></strong><ul><li>80 kes daripada kluster-kluster sedia ada;<strong></strong></li></ul><ul><li>34 kes daripada saringan kontak rapat kes positif COVID-19; dan</li></ul><ul><li>43 kes daripada lain-lain saringan COVID-19.</li></ul></li></ul>
<ul><li><strong><u>Sarawak</u></strong><strong>: 135 kes</strong><strong></strong><ul><li>16 kes daripada kluster-kluster sedia ada;</li></ul><ul><li>34 kes daripada saringan kontak rapat kes positif COVID-19; dan</li></ul><ul><li>85 kes daripada lain-lain saringan COVID-19.</li></ul></li></ul>
<ul><li><strong><u>Sabah</u></strong><strong>: 132 kes </strong><strong></strong><ul><li>24 kes daripada kluster-kluster, termasuk 16 kes daripada kluster-kluster baharu iaitu <strong>Kluster Jalan Tiga KKIP dan Kluster Bersatu Damai</strong>;<strong></strong></li></ul><ul><li>69 kes daripada saringan kontak rapat kes positif COVID-19; dan</li></ul><ul><li>39 kes daripada lain-lain saringan COVID-19.</li></ul></li></ul>
<ul><li><strong><u>Melaka</u></strong><strong>: 92 kes </strong><strong></strong><ul><li>77 kes daripada kluster-kluster sedia ada;</li></ul><ul><li>Tujuh (7) kes daripada saringan kontak rapat kes positif COVID-19; dan</li></ul><ul><li>Lapan (8) kes daripada lain-lain saringan COVID-19.</li></ul></li></ul>
<ul><li><strong><u>Pulau Pinang</u></strong><strong>: 59 kes</strong> <ul><li>24 kes daripada kluster-kluster sedia ada;</li></ul><ul><li>12 kes daripada saringan kontak rapat kes positif COVID-19; dan</li></ul><ul><li>23 kes daripada lain-lain saringan COVID-19.</li></ul></li></ul>
<ul><li><strong><u>Kedah</u></strong><strong>: 48 kes</strong><strong><u></u></strong><ul><li>Lima (5) kes daripada kluster-kluster sedia ada;</li></ul><ul><li>Lapan (8) kes daripada saringan kontak rapat kes positif COVID-19; dan</li></ul><ul><li>35 kes daripada lain-lain saringan COVID-19.</li></ul></li></ul>
<ul><li><strong><u>Kelantan</u></strong><strong>: 44 kes</strong><strong></strong><ul><li>Tujuh (7) kes daripada kluster sedia ada;</li></ul><ul><li>21 kes daripada saringan kontak rapat kes positif COVID-19; dan</li></ul><ul><li>16 kes daripada lain-lain saringan COVID-19.</li></ul></li></ul>
<ul><li><strong><u>Perak</u></strong><strong>: 42 kes</strong><strong></strong><ul><li>10 kes daripada kluster-kluster sedia ada;<strong></strong></li></ul><ul><li>11 kes daripada saringan kontak rapat kes positif COVID-19; dan</li></ul><ul><li>21 kes daripada lain-lain saringan COVID-19.</li></ul></li></ul>
<ul><li><strong><u>Terengganu</u></strong><strong>: 24 kes </strong><strong><u></u></strong><ul><li>Enam (6) kes daripada kluster-kluster sedia ada;</li></ul><ul><li>11 kes daripada saringan kontak rapat kes positif COVID-19;  dan</li></ul><ul><li>Tujuh (7) kes daripada lain-lain saringan COVID-19.<strong><u></u></strong></li></ul></li></ul>
<ul><li><strong><u>Pahang</u></strong><strong>: 14 kes</strong> <strong></strong><ul><li>Tujuh (7) kes daripada kluster-kluster sedia ada; <strong></strong></li></ul><ul><li>Empat (4) kes daripada saringan kontak rapat kes positif COVID-19; dan <strong></strong></li></ul><ul><li>Tiga (3) kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Putrajaya</u></strong><strong>: Empat (4) kes</strong> <strong></strong><ul><li>Tiga (3) kes daripada saringan kontak rapat kes positif COVID-19; dan<strong></strong></li></ul><ul><li>Satu (1) kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Labuan</u></strong><strong>: Tiga (3)</strong> <strong>kes</strong> daripada lain-lain saringan COVID-19.<strong></strong></li></ul>
<p><strong>LAMPIRAN 3</strong></p>
<p><strong>Ringkasan 14 kes kematian pada 10 Februari 2021 adalah seperti berikut:</strong></p>
<figure class="wp-block-table"><table><tbody><tr><td><strong>No. Kematian</strong></td><td><strong>No.</strong> <strong>Kes</strong></td><td><strong>Negeri</strong></td><td><strong>Jantina</strong> <strong>(Warganegara)</strong></td><td><strong>Umur (tahun)</strong></td><td><strong>Hospital / Tempat Kematian</strong></td><td><strong>Latar Belakang</strong></td></tr><tr><td>910</td><td>136276</td><td>Sabah</td><td>Lelaki (WN)</td><td>62</td><td>Hospital Queen Elizabeth, Kota Kinabalu</td><td>Penyakit kencing manis, darah tinggi, dan dislipidemia</td></tr><tr><td>911</td><td>155059</td><td>WP Putrajaya</td><td>Lelaki (WN)</td><td>36</td><td>Hospital Kuala Lumpur</td><td>Obesiti</td></tr><tr><td>912</td><td>170220</td><td>Sabah</td><td>Perempuan (WN)</td><td>57</td><td>Hospital Tawau</td><td>Penyakit kencing manis, darah tinggi, dan jantung</td></tr><tr><td>913</td><td>178433</td><td>WP Kuala Lumpur</td><td>Lelaki (WN)</td><td>68</td><td>Hospital Sungai Buloh</td><td>–</td></tr><tr><td>914</td><td>187804</td><td>Selangor</td><td>Lelaki (WN)</td><td>63</td><td>Hospital Sungai Buloh</td><td>Penyakit kencing manis, darah tinggi, jantung, dan strok</td></tr><tr><td>915</td><td>195884</td><td>Sabah</td><td>Lelaki (WN)</td><td>94</td><td>Hospital Duchess of Kent, Sandakan</td><td>Penyakit asma</td></tr><tr><td>916</td><td>195909</td><td>Sabah</td><td>Lelaki (WN)</td><td>42</td><td>Hospital Tawau</td><td>Penyakit darah tinggi, obesiti, dan buah pinggang kronik</td></tr><tr><td>917</td><td>199189</td><td>Selangor</td><td>Lelaki (WN)</td><td>69</td><td>Hospital Sungai Buloh</td><td>Penyakit kencing manis, darah tinggi, jantung, dan dislipidemia</td></tr><tr><td>918</td><td>215145</td><td>Selangor</td><td>Lelaki (WN)</td><td>89</td><td>Hospital Sungai Buloh</td><td>Penyakit darah tinggi dan jantung</td></tr><tr><td>919</td><td>237235</td><td>Johor</td><td>Perempuan (WN)</td><td>86</td><td>Hospital Enche’ Besar Hajjah Khalsom, Kluang</td><td>Penyakit darah tinggi dan dislipidemia</td></tr><tr><td>920</td><td>237976</td><td>Kedah</td><td>Perempuan (WN)</td><td>91</td><td>Hospital Sultanah Bahiyah, Alor Setar</td><td>–</td></tr><tr><td>921</td><td>240222</td><td>Selangor</td><td>Lelaki (WN)</td><td>62</td><td>Hospital Sungai Buloh</td><td>Penyakit kencing manis dan jantung</td></tr><tr><td>922</td><td>243072</td><td>Selangor</td><td>Lelaki (WN)</td><td>61</td><td>KPJ Kajang</td><td>Penyakit jantung dan obesiti</td></tr><tr><td>923</td><td>244543</td><td>Johor</td><td>Lelaki (WN)</td><td>63</td><td>Hospital Enche’ Besar Hajjah Khalsom, Kluang</td><td>Penyakit kencing manis, darah tinggi, dan buah pinggang kronik</td></tr></tbody></table></figure>
<p>*WN merujuk kepada warganegara.<strong><br/></strong></p>
<p><strong>LAMPIRAN 4</strong></p>
<p><strong>Perincian 11 kluster baharu yang telah dikenal pasti pada hari ini iaitu:</strong></p>
<ul type="1"><li><strong><u>KLUSTER BATU 20</u></strong></li></ul>
<p>Kluster tempat kerja ini melibatkan daerah Gombak di Selangor.  Kes-kes bagi kluster ini telah dilaporkan positif COVID-19 pada 10 Februari 2021 hasil saringan bersasar sebuah syarikat di Jalan Ipoh, Batu 20, Rawang<em>.</em> Sehingga 10 Februari 2021, sejumlah 205 individu telah disaring, di mana <strong>42 kes</strong> telah dikesan positif COVID-19 dalam kluster ini.<strong><u></u></strong></p>
<ul><li><strong><u>KLUSTER INDUSTRI WAWASAN</u></strong><strong><u></u></strong></li></ul>
<p>Kluster tempat kerja ini melibatkan daerah Klang di Selangor.  Kes-kes bagi kluster ini telah dilaporkan positif COVID-19 pada 10 Februari 2021 hasil saringan bersasar sebuah kilang di Jalan Wawasan, Kawasan Perindustrian Sungai Kapar Indah, Klang<em>.</em> Sehingga 10 Februari 2021, sejumlah 116 individu telah disaring, di mana <strong>38 kes</strong> telah dikesan positif COVID-19 dalam kluster ini.<strong><u></u></strong></p>
<ul><li><strong><u>KLUSTER TAPAK BINA PERSIARAN SEPANG</u></strong><strong><u></u></strong></li></ul>
<p>Kluster tempat kerja ini melibatkan daerah Sepang di Selangor.  Kes-kes bagi kluster ini telah dilaporkan positif COVID-19 bermula pada 2 Februari 2021 hasil saringan bersasar sebuah tapak binaan di Persiaran Sepang, Cyberjaya, Sepang<em>.</em> Sehingga 10 Februari 2021, sejumlah 526 individu telah disaring, di mana <strong>29 kes</strong> telah dikesan positif COVID-19 dalam kluster ini.<strong><u></u></strong></p>
<ul><li><strong><u>KLUSTER TAPAK BINA JALAN TANDOK</u></strong><strong><u></u></strong></li></ul>
<p>Kluster tempat kerja ini melibatkan daerah Lembah Pantai di Wilayah Persekutuan Kuala Lumpur.  Kes-kes bagi kluster ini telah dilaporkan positif COVID-19 bermula pada 2 Februari 2021 hasil saringan bersasar sebuah tapak binaan di Jalan Tandok, Lembah Pantai<em>.</em> Sehingga 10 Februari 2021, sejumlah 188 individu telah disaring, di mana <strong>25 kes</strong> telah dikesan positif COVID-19 dalam kluster ini.<strong><u></u></strong></p>
<ul><li><strong><u>KLUSTER JALAN HARUN</u></strong><strong><u></u></strong></li></ul>
<p>Kluster kumpulan berisiko tinggi ini melibatkan daerah Cheras di Wilayah Persekutuan Kuala Lumpur.  Kes indeks bagi kluster ini (iaitu kes ke-250327) telah dilaporkan positif COVID-19 pada 10 Februari 2021 hasil saringan individu bergejala. Kluster ini melibatkan sebuah pusat jagaan di Jalan Dato Haji Harun, Taman Taynton View, Cheras. Sehingga 10 Februari 2021, sejumlah 11 individu telah disaring, di mana <strong>sembilan (9) kes</strong> telah dikesan positif COVID-19 dalam kluster ini.<strong><u></u></strong></p>
<ul><li><strong><u>KLUSTER JALAN </u></strong><strong><u>DUA BELAS</u></strong><strong><u></u></strong></li></ul>
<p>Kluster tempat kerja ini melibatkan daerah Kepong dan Titiwangsa di Wilayah Persekutuan Kuala Lumpur.  Kes indeks bagi kluster ini (iaitu kes ke-201916) telah dilaporkan positif COVID-19 pada 29 Januari 2021 hasil saringan individu bergejala. Kluster ini melibatkan sebuah pusat pentadbiran awam yang terletak berdekatan Jalan 1A/12A, Kampung Batu Muda, Kepong. Sehingga 10 Februari 2021, sejumlah 103 individu telah disaring, di mana <strong>19 kes</strong> telah dikesan positif COVID-19 dalam kluster ini.<strong><u></u></strong></p>
<ul><li><strong><u>KLUSTER JALAN UDA UTAMA</u></strong><strong><u></u></strong></li></ul>
<p>Kluster tempat kerja ini melibatkan daerah Johor Bahru di Johor.  Kes indeks bagi kluster ini (iaitu kes ke-244548) telah dilaporkan positif COVID-19 pada 8 Februari 2021 hasil saringan individu bergejala. Kluster ini melibatkan sebuah pusat pentadbiran awam di Kota Iskandar, Johor Bahru. Nama kluster merujuk kepada lokaliti kediaman kes indeks iaitu di Jalan Uda Utama, Bandar Uda Utama, Johor Bahru. Sehingga 10 Februari 2021, sejumlah 61 individu telah disaring, di mana <strong>17 kes</strong> telah dikesan positif COVID-19 dalam kluster ini.<strong><u></u></strong></p>
<ul><li><strong><u>KLUSTER LORONG SAHABAT</u></strong><strong><u></u></strong></li></ul>
<p>Kluster komuniti ini melibatkan daerah Kluang di Johor.  Kes indeks bagi kluster ini (iaitu kes ke-233883) telah dilaporkan positif COVID-19 pada 5 Februari 2021 hasil saringan individu bergejala. Nama kluster merujuk kepada lokaliti kediaman kes indeks yang terletak di Lorong Sahabat, Kampung Tengah, Kluang . Sehingga 10 Februari 2021, sejumlah 19 individu telah disaring, di mana <strong>17 kes</strong> telah dikesan positif COVID-19 dalam kluster ini.<strong><u></u></strong></p>
<ul><li><strong><u>KLUSTER JALAN KANCIL WAHA</u></strong><strong><u></u></strong></li></ul>
<p>Kluster komuniti ini melibatkan daerah Kota Tinggi di Johor.  Kes indeks bagi kluster ini (iaitu kes ke-202935) telah dilaporkan positif COVID-19 pada 29 Januari 2021 hasil saringan individu bergejala. Nama kluster merujuk kepada lokaliti kediaman kes indeks iaitu di Jalan Kancil, Rumah Kakitangan Felda Simpang Waha, Kota Tinggi. Sehingga 10 Februari 2021, sejumlah 45 individu telah disaring, di mana <strong>sembilan (9) kes</strong> telah dikesan positif COVID-19 dalam kluster ini.<strong><u></u></strong></p>
<ul type="1"><li><strong><u>KLUSTER JALAN TIGA KKIP</u></strong></li></ul>
<p>Kluster tempat kerja ini melibatkan daerah Kota Kinabalu di Sabah.  Kes indeks bagi kluster ini (iaitu kes ke-232875) telah dilaporkan positif COVID-19 pada 5 Februari 2021 hasil saringan individu bergejala. Kluster ini melibatkan sebuah kilang yang terletak di Jalan Tiga KKIP, <em>Kota Kinabalu Industrial Park</em> (KKIP), Kota Kinabalu. Sehingga 10 Februari 2021, sejumlah 37 individu telah disaring, di mana <strong>11 kes</strong> telah dikesan positif COVID-19 dalam kluster ini.<strong><u></u></strong></p>
<ul type="1"><li><strong><u>KLUSTER LORONG BERSATU DAMAI</u></strong></li></ul>
<p>Kluster kumpulan berisiko tinggi ini melibatkan daerah Kota Kinabalu, Tuaran, dan Penampang di Sabah.  Kes indeks bagi kluster ini (iaitu kes ke-243805) telah dilaporkan positif COVID-19 pada 8 Februari 2021 hasil saringan sebelum kemasukan ke wad. Kluster ini melibatkan sebuah pusat perubatan yang terletak di Lorong Bersatu, Jalan Damai, Kota Kinabalu. Sehingga 10 Februari 2021, sejumlah 91 individu telah disaring, di mana <strong>21 kes</strong> telah dikesan positif COVID-19 dalam kluster ini.</p>
<p><strong>LAMPIRAN 5</strong></p>
<p><strong>DATA PRELIMINARI</strong></p>
<p><strong>KUMULATIF PESAKIT POSITIF COVID-19 YANG HADIR KE CAC MENGIKUT NEGERI</strong></p>
<p><strong>(Data: 25 Januari – 9 Februari 2021)</strong></p>
<figure class="wp-block-table"><table><tbody><tr><td><strong>Negeri</strong></td><td><strong>Kedatangan Pesakit ke CAC</strong><strong></strong></td><td><strong>Bilangan Pesakit Menjalani Pengasingan di Rumah</strong><strong></strong></td></tr><tr><td>Perlis</td><td>27</td><td>27</td></tr><tr><td>Kedah</td><td>1,031</td><td>116</td></tr><tr><td>P.Pinang</td><td>1,686</td><td>531</td></tr><tr><td>Perak</td><td>1,622</td><td>936</td></tr><tr><td>Selangor</td><td>24,863</td><td>5,258</td></tr><tr><td>WPKL&amp;P</td><td>8,022</td><td>4,489</td></tr><tr><td>N. Sembilan</td><td>1,015</td><td>607</td></tr><tr><td>Melaka</td><td>3,128</td><td>968</td></tr><tr><td>Johor</td><td>16,561</td><td>6,016</td></tr><tr><td>Pahang</td><td>843</td><td>229</td></tr><tr><td>Terengganu</td><td>214</td><td>155</td></tr><tr><td>Kelantan</td><td>822</td><td>731</td></tr><tr><td>Sabah</td><td>198</td><td>23</td></tr><tr><td>WP Labuan</td><td>20</td><td>3</td></tr><tr><td><strong>JUMLAH</strong></td><td><strong>60,052</strong></td><td><strong>20,089</strong></td></tr></tbody></table></figure>
<p>*Sarawak masih mampu menangani kess Kategori 1 &amp; 2 di PKRC/Hospital<strong><u></u></strong></p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/02/09/kenyataan-akhbar-kpk-9-februari-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 9 Februari 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/02/11/kenyataan-akhbar-kpk-11-februari-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 11 Februari 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>