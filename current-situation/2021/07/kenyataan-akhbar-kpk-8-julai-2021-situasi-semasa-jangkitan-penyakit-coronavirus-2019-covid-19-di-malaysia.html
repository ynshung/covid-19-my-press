<div class="main-content">
<article class="post-18597 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-18597">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 8 Julai 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/07/08/kenyataan-akhbar-kpk-8-julai-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="7:09 pm"><time class="entry-date" datetime="2021-07-08T19:09:46+08:00">July 8, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>8 JULAI 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 8 Julai 2021 (jam 12:00 tengah hari);</p>
<ul><li>Kes sembuh :<strong> 5,802 kes </strong>(725,480 kes kumulatif, 89.7%);</li><li>Kes baharu : <strong>8,868 kes</strong> (808,658 kes kumulatif);</li><li>Kes import : <strong>10 kes</strong> (5 warganegara, 5 bukan warganegara);</li><li>Kes tempatan : <strong>8,858 kes</strong> [6,867 warganegara (77.5%); 1,991 bukan warganegara (22.5%)];</li><li>Kes aktif :<strong> 77,275 kes</strong>;</li><li>Kes yang memerlukan rawatan di Unit Rawatan Rapi (ICU): <strong>952 kes</strong>;</li><li>Kes memerlukan bantuan pernafasan : <strong>445 kes</strong>;</li><li>Kes kematian :<strong> 135 kes </strong>(5,903 kes kumulatif, 0.73%; 119 warganegara, 16 bukan warganegara);</li><li>Jumlah kluster : <strong>2,999 kluster</strong>;</li><li>Jumlah kluster baharu : <strong>29 kluster</strong>;</li><li>Jumlah kluster yang telah tamat : <strong>2,144 kluster</strong>; dan</li><li>Jumlah kluster aktif : <strong>855 kluster</strong>.</li></ul>
<p>Sebanyak <strong>135 kes </strong>kematian pada hari ini yang melibatkan <strong>63 kes</strong> di Selangor, <strong>24 kes </strong>di Wilayah Persekutuan Kuala Lumpur, <strong>sembilan (9) kes </strong>di Johor, masing-masing <strong>lapan (8) kes</strong> di Negeri Sembilan dan Melaka, masing-masing <strong>empat (4) kes</strong> di Sarawak dan Kelantan, masing-masing <strong>tiga (3) kes </strong>di Sabah, Pahang, dan Perak, masing-masing <strong>dua (2) kes </strong>di Pulau Pinang dan Wilayah Persekutuan Putrajaya, serta masing-masing <strong>satu (1) kes</strong> di Terengganu dan Wilayah Persekutuan Labuan.</p>
<p>Perincian jumlah kes mengikut negeri, kes-kes kematian dan kluster-kluster baharu adalah seperti di Lampiran 1, 2, 3 dan 4 yang disertakan bersama kenyataan media ini.<strong><br/></strong></p>
<p><strong><u>PENINGKATAN KES COVID-19 DI SELANGOR DAN WILAYAH PERSEKUTUAN KUALA LUMPUR</u></strong></p>
<p>Perintah Kawalan Pergerakan Diperketatkan (PKPD) di 34 mukim di Selangor dan 14 lokaliti di Wilayah Persekutuan Kuala Lumpur telah dilaksanakan selama 14 hari bermula 3 Julai 2021 hingga 16 Julai 2021. Semasa PKPD, aktiviti kesihatan awam dapat dijalankan dengan lebih <strong>bertumpu <em>(targeted screening)</em>.</strong> Aktiviti pengesanan kontak rapat dan saringan kesihatan khususnya ke atas individu yang bergejala telah dilaksanakan dengan lebih giat bagi pengesanan awal kes COVID-19. Ini membolehkan pengasingan segera dijalankan bagi mengelakkan penularan jangkitan COVID-19 dalam komuniti.</p>
<p>Selain itu, KKM juga menjalankan <strong>saringan ke atas 10 peratus dari penduduk yang tinggal di kawasan PKPD</strong> tersebut dan keutamaan diberi kepada mereka yang <strong>berisiko tinggi</strong>. Justeru, jumlah kes harian COVID-19 dijangka meningkat berikutan pelaksanaan aktiviti-aktiviti kesihatan awam.</p>
<p>Selangor telah menyumbang sebanyak 42.02 peratus daripada 47,811 kes bagi tempoh 1 Julai 2021 hingga 7 Julai 2021 berbanding hanya 38.33 peratus daripada 40,973 kes bagi tempoh 24 Jun 2021 hingga 30 Jun 2021. Manakala, Wilayah Persekutuan Kuala Lumpur menyumbang sebanyak 13.01 peratus pada tempoh 1 Julai 2021 hingga 7 Julai 2021 berbanding 12.29 peratus bagi tempoh 24 Jun 2021 hingga 30 Jun 2021.</p>
<p>PKPD yang dilaksanakan adalah berdasarkan penilaian risiko di kawasan tersebut. Hasil saringan bersasar ini menunjukkan peningkatan kes yang ketara di negeri-negeri yang berada di bawah PKPD tersebut, seperti yang dapat dilihat dalam Rajah 1 di bawah.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/07/871.png"><img alt="" class="wp-image-18602" data-attachment-id="18602" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="871" data-large-file="https://kpkesihatan.files.wordpress.com/2021/07/871.png?w=1024" data-medium-file="https://kpkesihatan.files.wordpress.com/2021/07/871.png?w=300" data-orig-file="https://kpkesihatan.files.wordpress.com/2021/07/871.png" data-orig-size="1840,1117" data-permalink="https://kpkesihatan.com/871/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/07/871.png?w=1024" srcset="https://kpkesihatan.files.wordpress.com/2021/07/871.png?w=1024 1024w, https://kpkesihatan.files.wordpress.com/2021/07/871.png?w=150 150w, https://kpkesihatan.files.wordpress.com/2021/07/871.png?w=300 300w, https://kpkesihatan.files.wordpress.com/2021/07/871.png?w=768 768w, https://kpkesihatan.files.wordpress.com/2021/07/871.png 1840w"/></a><figcaption>Rajah 1: Bilangan kes positif COVID-19 harian bagi Selangor dan Wilayah Persekutuan Kuala Lumpur dari 1 Januari 2021 hingga 8 Julai 2021</figcaption></figure></div>
<p></p>
<p>Bagi menangani keadaan kritikal berikutan peningkatan kes yang mendadak ini, beberapa tindakan telah diambil, seperti yang dimaklumkan oleh YB Menteri Kesihatan, Dato’ Seri Dr. Adham Baba dalam kenyataan akhbar beliau pada hari ini. Selain itu, Sidang Khas Majlis Keselamatan Negara (MKN) hari ini yang dipengerusikan oleh YB Dato’ Seri Ismail Sabri Yakob pula telah meluluskan agar KKM <strong>meneruskan aktiviti penyumberluaran</strong><strong> </strong><strong>(<em>outsourcing</em>) ke hospital dan makmal swasta </strong>bagi membantu meningkatkan kapasiti KKM menangani COVID-19. Antara tindakan penyumberluaran (<em>outsourcing</em>) yang telah dilakukan adalah:</p>
<ul><li>Kerajaan telah meluluskan sejumlah peruntukan untuk penyumberluaran (<em>outsourcing</em>) perkhidmatan perubatan bertujuan mengurangkan masa menunggu pesakit khususnya yang perlu menjalani pembedahan atau prosedur kritikal <em>(urgent / semi-urgent)</em> seperti rawatan jantung dan kanser sebagai langkah kesiapsiagaan hospital menghadapi wabak COVID-19. Ini akan memberi lebih banyak ruang dalam hospital KKM untuk menangani kes COVID-19 yang perlu dimasukkan ke hospital, dan pada masa yang sama memastikan rawatan kepada kes-kes bukan COVID-19 dapat terus diberikan.</li></ul>
<ul><li>Pada tahun 2020, sebanyak RM 11 juta telah dibelanjakan oleh pihak kerajaan bagi aktiviti penyumberluaran (<em>outsourcing)</em> perkhidmatan perubatan. Aktiviti penyumberluaran (<em>outsourcing</em>) tersebut telah melibatkan 31 hospital swasta di mana 3,741 pembedahan dan prosedur telah berjaya dilaksanakan.</li></ul>
<ul><li>Aktiviti penyumberluaran (<em>outsourcing</em>) diteruskan lagi pada tahun 2021 dan peruntukan sebanyak RM 39,087,983 telah diagihkan kepada 14 buah negeri untuk tujuan yang sama. Setakat ini sebanyak 72 buah hospital swasta terlibat di dalam aktiviti penyumberluaran di seluruh negara.</li></ul>
<ul><li>Susulan daripada peningkatan kes yang mendadak di kawasan Lembah Klang, Hospital Kuala Lumpur telah mempertingkatkan aktiviti penyumberluaran (<em>outsourcing</em>) kepada hospital-hospital swasta yang berdekatan. Sejak 6 Julai 2021, seramai 25 pesakit telah dihantar ke hospital-hospital swasta yang dikenal pasti  dan anggaran seramai empat (4) pesakit akan dihantar setiap hari. Jumlah pesakit yang akan dihantar bagi mendapatkan rawatan di hospital swasta dalam jangka masa enam (6) bulan dianggarkan seramai 993 orang yang melibatkan peruntukan berjumlah RM 18 juta.</li></ul>
<ul><li>Selain itu, perkhidmatan makmal juga telah bekerjasama dengan pelbagai agensi untuk menambah kapasiti ujian COVID-19. Antara agensi-agensi yang terlibat adalah Kementerian Pertahanan Malaysia, Kementerian Sains, Teknologi dan Inovasi (MOSTI), universiti-universiti awam dan swasta, serta makmal-makmal swasta yang diiktiraf.</li></ul>
<p>Sehingga kini, kapasiti ujian RT-PCR bagi semua makmal yang terlibat adalah sebanyak 116,803 ujian sehari. Terkini, sebanyak 92 buah makmal yang menjalankan ujian RT-PCR di mana 24 dari makmal hospital kerajaan, tiga (3) makmal institusi, Makmal Kesihatan Awam Kebangsaan (MKAK), empat (4) Makmal Kesihatan Awam (MKA), (2) makmal di Klinik Kesihatan, Institut Penyelidikan Perubatan (IMR), 13 makmal di universiti, dua (2) makmal dari Kementerian Pertahanan, satu (1) makmal MOSTI dan 41 makmal swasta.</p>
<p>Pihak KKM akan terus komited memberikan perkhidmatan yang terbaik kepada rakyat dalam apa jua keadaan yang dihadapi.</p>
<p><strong><u>KADAR</u></strong><strong><u> KEBOLEHJANGKITAN COVID-19 ATAU R<sub>0 </sub>/R<sub>T </sub></u></strong><strong><u>(STATUS SEHINGGA 7 JULAI 2021) </u></strong> </p>
<p>Berdasarkan data terkini pada <strong>7 Julai 2021</strong>, nilai R<sub>T</sub> Malaysia adalah sebanyak <strong>1.07</strong>. Negeri yang mencatatkan nilai R<sub>T</sub> yang tertinggi adalah Wilayah Persekutuan Putrajaya (nilai R<sub>T</sub> 1.22). Manakala negeri-negeri lain yang mencatatkan R<sub>T</sub> melebihi 1.0 adalah Wilayah Persekutuan Kuala Lumpur (nilai R<sub>T</sub> 1.15), Pahang (nilai R<sub>T</sub> 1.13), Selangor (nilai R<sub>T</sub> 1.12), Melaka (nilai R<sub>T</sub> 1.11), Kedah (nilai R<sub>T</sub> 1.07), Sabah (nilai R<sub>T</sub> 1.06), Perak (nilai R<sub>T</sub> 1.03), Negeri Sembilan (nilai R<sub>T </sub>1.02), dan Pulau Pinang (1.01).</p>
<p>Nilai R<sub>T</sub> mengikut negeri adalah seperti di Lampiran 5 dalam kenyataan media ini.</p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai termasuk individu-individu yang telah menerima vaksin COVID-19 agar terus mematuhi saranan serta nasihat-nasihat kesihatan yang sering ditekankan iaitu;</p>
<ul><li>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li>(Amalkan<strong> <em>Wash, Wear</em></strong> dan <strong><em>Warn</em></strong>).</li></ul>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya dilaksanakan secara berterusan.<strong></strong></p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong><strong></strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p>8 Julai 2021 @ 6:30 petang. <strong><br/></strong></p>
<p><strong>LAMPIRAN 1<a></a></strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 8 JULAI 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong><strong></strong></td><td>4,152 (1)</td><td>272,993</td></tr><tr><td><strong>WP KUALA LUMPUR</strong><strong></strong></td><td>1,133 (4)</td><td>85,042</td></tr><tr><td><strong>JOHOR</strong><strong></strong></td><td>336</td><td>73,722</td></tr><tr><td><strong>SABAH</strong><strong></strong></td><td>279</td><td>71,468</td></tr><tr><td><strong>SARAWAK</strong><strong></strong></td><td>281 (2)</td><td>67,841</td></tr><tr><td><strong>NEGERI SEMBILAN</strong><strong></strong></td><td>897 (1)</td><td>50,314</td></tr><tr><td><strong>PULAU PINANG</strong><strong></strong></td><td>237 (2)</td><td>36,054</td></tr><tr><td><strong>KELANTAN</strong><strong></strong></td><td>135</td><td>35,751</td></tr><tr><td><strong>PERAK</strong><strong></strong></td><td>543</td><td>28,517</td></tr><tr><td><strong>KEDAH</strong><strong></strong></td><td>360</td><td>27,421</td></tr><tr><td><strong>MELAKA</strong><strong></strong></td><td>183</td><td>20,540</td></tr><tr><td><strong>PAHANG</strong><strong></strong></td><td>152</td><td>15,387</td></tr><tr><td><strong>TERENGGANU</strong><strong></strong></td><td>68</td><td>11,589</td></tr><tr><td><strong>WP LABUAN</strong><strong></strong></td><td>64</td><td>8,922</td></tr><tr><td><strong>WP PUTRAJAYA </strong><strong></strong></td><td>47</td><td>2,495</td></tr><tr><td><strong> PERLIS</strong><strong></strong></td><td>1</td><td>602</td></tr><tr><td><strong>JUMLAH KESELURUHAN</strong><strong></strong></td><td><strong> 8,868 (10)</strong><strong></strong></td><td><strong>808,658</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LAMPIRAN 2</strong><strong></strong></p>
<p><strong>Ringkasan 135 kes kematian pada 8 Julai 2021 adalah seperti berikut:</strong></p>
<figure class="wp-block-table"><table><tbody><tr><td>No. Kematian</td><td>Negeri</td><td>Jantina (warganegara)</td><td>Umur (Tahun)</td><td>Hospital / Tempat Kematian</td><td>Latar Belakang Penyakit</td></tr><tr><td>5769</td><td>Johor</td><td>Lelaki (WN)</td><td>57</td><td>Hospital Segamat</td><td>Darah tinggi, dislipidemia, dan jantung</td></tr><tr><td>5770</td><td>Kelantan</td><td>Perempuan (WN)</td><td>62</td><td>Hospital Raja Perempuan Zainab II, Kota Bharu</td><td>Kencing manis, dislipidemia, dan jantung</td></tr><tr><td>5771</td><td>Pulau Pinang</td><td>Perempuan (WN)</td><td>43</td><td>Hospital Island, Pulau Pinang</td><td>Kencing manis</td></tr><tr><td>5772</td><td>Selangor</td><td>Perempuan (WN)</td><td>36</td><td>Hospital Sungai Buloh</td><td>–</td></tr><tr><td>5773</td><td>Selangor</td><td>Lelaki (WN)</td><td>67</td><td>KPJ Ampang Puteri</td><td>Kencing manis, darah tinggi, jantung, dan buah pinggang</td></tr><tr><td>5774</td><td>Negeri Sembilan</td><td>Lelaki (WN)</td><td>85</td><td>Hospital Jelebu</td><td>Darah tinggi</td></tr><tr><td>5775</td><td>Perak</td><td>Lelaki (WN)</td><td>79</td><td>Hospital Lam Wah Ee, Pulau Pinang</td><td>Kencing manis, darah tinggi, strok, dan jantung</td></tr><tr><td>5776</td><td>Pahang</td><td>Perempuan (WN)</td><td>65</td><td>Hospital Tengku Ampuan Afzan, Kuantan</td><td>Kencing manis, darah tinggi, dan dislipidemia</td></tr><tr><td>5777</td><td>Johor</td><td>Lelaki (WN)</td><td>66</td><td>Hospital Sultanah Nora Ismail, Batu Pahat</td><td>Kencing manis dan darah tinggi</td></tr><tr><td>5778</td><td>Perak</td><td>Lelaki (WN)</td><td>57</td><td>Hospital Teluk Intan</td><td>Kencing manis, darah tinggi, dislipidemia, jantung, dan buah pinggang</td></tr><tr><td>5779</td><td>Melaka</td><td>Perempuan (WN)</td><td>42</td><td>Hospital Melaka</td><td>Kencing manis</td></tr><tr><td>5780</td><td>Selangor</td><td>Lelaki (WN)</td><td>67</td><td>Hospital Tengku Ampuan Rahimah, Klang</td><td>Kencing manis, darah tinggi, dan buah pinggang</td></tr><tr><td>5781</td><td>WP Kuala Lumpur</td><td>Perempuan (WN)</td><td>69</td><td>Hospital Kuala Lumpur</td><td>Darah tinggi</td></tr><tr><td>5782</td><td>Melaka</td><td>Perempuan (WN)</td><td>64</td><td>Hospital Melaka</td><td>Darah tinggi dan dislipidemia</td></tr><tr><td>5783</td><td>WP Kuala Lumpur</td><td>Lelaki (WN)</td><td>63</td><td>Hospital Kuala Lumpur</td><td><em>Prolapse Inte</em><em>r</em><em>ve</em><em>r</em><em>tebral Disc (PID)</em></td></tr><tr><td>5784</td><td>Johor</td><td>Perempuan (WN)</td><td>39</td><td>Jenazah dibawa ke Hospital Pontian</td><td>Obesiti</td></tr><tr><td>5785</td><td>Negeri Sembilan</td><td>Perempuan (WN)</td><td>81</td><td>Hospital Jelebu</td><td>Darah tinggi, dislipidemia, dan jantung</td></tr><tr><td>5786</td><td>Sabah</td><td>Lelaki (WN)</td><td>69</td><td>Hospital Tawau</td><td>Darah tinggi dan dislipidemia</td></tr><tr><td>5787</td><td>Kelantan</td><td>Lelaki (WN)</td><td>71</td><td>Hospital Jeli</td><td>Darah tinggi, jantung, buah pinggang, dan saraf</td></tr><tr><td>5788</td><td>Selangor</td><td>Perempuan (WN)</td><td>54</td><td>Hospital Pakar Kanak-Kanak, Universiti Kebangsaan Malaysia</td><td>Darah tinggi</td></tr><tr><td>5789</td><td>Selangor</td><td>Perempuan (WN)</td><td>51</td><td>Hospital Putrajaya</td><td>–</td></tr><tr><td>5790</td><td>Selangor</td><td>Perempuan (WN)</td><td>79</td><td>Hospital Tengku Ampuan Rahimah, Klang</td><td>Kencing manis, darah tinggi, dislipidemia, dan buah pinggang</td></tr><tr><td>5791</td><td>Selangor</td><td>Perempuan (WN)</td><td>60</td><td>Jenazah dibawa ke Hospital Ampang</td><td>Darah tinggi</td></tr><tr><td>5792</td><td>Kelantan</td><td>Lelaki (WN)</td><td>85</td><td>Hospital Tumpat</td><td>Darah tinggi, dislipidemia, jantung, dan <em>Degen</em><em>e</em><em>rative Disc Disease</em> (DDD)</td></tr><tr><td>5793</td><td>Kelantan</td><td>Lelaki (WN)</td><td>58</td><td>Hospital Universiti Sains Malaysia, Kubang Kerian</td><td>Kencing manis, darah tinggi, dan buah pinggang</td></tr><tr><td>5794</td><td>Selangor</td><td>Perempuan (WN)</td><td>57</td><td>Hospital Shah Alam</td><td>Kencing manis</td></tr><tr><td>5795</td><td>Melaka</td><td>Perempuan (WN)</td><td>42</td><td>Hospital Melaka</td><td>Kencing manis, darah tinggi, buah pinggang, dan obesiti</td></tr><tr><td>5796</td><td>Pahang</td><td>Lelaki (WN)</td><td>66</td><td>Hospital Tengku Ampuan Afzan, Kuantan</td><td>Dislipidemia dan kanser</td></tr><tr><td>5797</td><td>Selangor</td><td>Perempuan (WN)</td><td>43</td><td>Hospital Sungai Buloh</td><td>Asma dan obesiti</td></tr><tr><td>5798</td><td>WP Kuala Lumpur</td><td>Lelaki (WN)</td><td>85</td><td>Pusat Perubatan Universiti Malaya</td><td>Darah tinggi dan jantung</td></tr><tr><td>5799</td><td>WP Kuala Lumpur</td><td>Lelaki (WN)</td><td>75</td><td>Hospital Canselor Tuanku Muhriz, Cheras</td><td>Kencing manis, darah tinggi, dislipidemia, dan strok</td></tr><tr><td>5800</td><td>Selangor</td><td>Perempuan (WN)</td><td>56</td><td>Hospital Sungai Buloh</td><td>Kencing manis, darah tinggi, dislipidemia, dan obesiti</td></tr><tr><td>5801</td><td>Selangor</td><td>Lelaki (WN)</td><td>61</td><td>Hospital Kuala Lumpur</td><td>Kencing manis, darah tinggi, jantung, dan tiroid</td></tr><tr><td>5802</td><td>Selangor</td><td>Perempuan (WN)</td><td>83</td><td>Hospital Rehabilitasi Cheras</td><td>Kencing manis dan darah tinggi</td></tr><tr><td>5803</td><td>Johor</td><td>Perempuan (WN)</td><td>71</td><td>Hospital Segamat</td><td>Kencing manis, darah tinggi, dan tiroid</td></tr><tr><td>5804</td><td>Sarawak</td><td>Lelaki (WN)</td><td>59</td><td>Hospital Sibu</td><td>Kencing manis, darah tinggi, dan asma</td></tr><tr><td>5805</td><td>Selangor</td><td>Lelaki (WN)</td><td>78</td><td>Hospital Tengku Ampuan Rahimah, Klang</td><td>–</td></tr><tr><td>5806</td><td>WP Kuala Lumpur</td><td>Lelaki (WN)</td><td>72</td><td>Hospital Rehabilitasi Cheras</td><td>Kencing manis, darah tinggi, dan strok</td></tr><tr><td>5807</td><td>WP Kuala Lumpur</td><td>Lelaki (WN)</td><td>58</td><td>Hospital Canselor Tuanku Muhriz, Cheras</td><td>Kencing manis, darah tinggi, dan buah pinggang</td></tr><tr><td>5808</td><td>Johor</td><td>Perempuan (WN)</td><td>81</td><td>Hospital Sultanah Nora Ismail, Batu Pahat</td><td>Strok</td></tr><tr><td>5809</td><td>Sarawak</td><td>Perempuan (WN)</td><td>72</td><td>Hospital Miri</td><td>Kencing manis, darah tinggi, dan dislipidemia</td></tr><tr><td>5810</td><td>Selangor</td><td>Lelaki (WN)</td><td>63</td><td>Hospital Canselor Tuanku Muhriz, Cheras</td><td>Paru-paru kronik</td></tr><tr><td>5811</td><td>Selangor</td><td>Lelaki (WN)</td><td>61</td><td>Hospital Ampang</td><td>Darah tinggi dan paru-paru kronik</td></tr><tr><td>5812</td><td>WP Kuala Lumpur</td><td>Lelaki (WN)</td><td>47</td><td>Hospital Canselor Tuanku Muhriz, Cheras</td><td>Kencing manis, darah tinggi, dan dislipidemia</td></tr><tr><td>5813</td><td>WP Putrajaya</td><td>Lelaki (WN)</td><td>60</td><td>Hospital Sungai Buloh</td><td>–</td></tr><tr><td>5814</td><td>Selangor</td><td>Perempuan (WN)</td><td>78</td><td>Hospital Ampang</td><td>Kencing manis dan darah tinggi</td></tr><tr><td>5815</td><td>WP Kuala Lumpur</td><td>Lelaki (WN)</td><td>54</td><td>Hospital Sungai Buloh</td><td>Kencing manis, darah tinggi, dan buah pinggang</td></tr><tr><td>5816</td><td>WP Kuala Lumpur</td><td>Perempuan (WN)</td><td>66</td><td>Hospital Canselor Tuanku Muhriz, Cheras</td><td>Kencing manis, darah tinggi, dan buah pinggang</td></tr><tr><td>5817</td><td>Johor</td><td>Lelaki (WN)</td><td>85</td><td>Hospital Pakar Sultanah Fatimah, Muar</td><td>Hati</td></tr><tr><td>5818</td><td>Negeri Sembilan</td><td>Perempuan (WN)</td><td>66</td><td>Hospital Tuanku Jaafar, Seremban</td><td>Obesiti</td></tr><tr><td>5819</td><td>Negeri Sembilan</td><td>Lelaki (WN)</td><td>57</td><td>Hospital Jelebu</td><td>Kencing manis, darah tinggi, dan strok</td></tr><tr><td>5820</td><td>WP Kuala Lumpur</td><td>Perempuan (WN)</td><td>45</td><td>Hospital Sungai Buloh</td><td>Kencing manis, darah tinggi, dislipidemia, dan obesiti</td></tr><tr><td>5821</td><td>Sarawak</td><td>Lelaki (WN)</td><td>64</td><td>Hospital Miri</td><td>–</td></tr><tr><td>5822</td><td>Pahang</td><td>Lelaki (WN)</td><td>60</td><td>Hospital Tengku Ampuan Afzan, Kuantan</td><td>Jantung</td></tr><tr><td>5823</td><td>WP Kuala Lumpur</td><td>Lelaki (WN)</td><td>63</td><td>Hospital Sungai Buloh</td><td>Darah tinggi, dislipidemia, jantung, strok, dan obesiti</td></tr><tr><td>5824</td><td>Johor</td><td>Lelaki (WN)</td><td>72</td><td>Hospital Pakar Sultanah Fatimah, Muar</td><td>Darah tinggi, dislipidemia, dan strok</td></tr><tr><td>5825</td><td>Negeri Sembilan</td><td>Lelaki (WN)</td><td>59</td><td>Hospital Tampin</td><td>Kencing manis, darah tinggi, dan buah pinggang</td></tr><tr><td>5826</td><td>Perak</td><td>Perempuan (WN)</td><td>60</td><td>Hospital Taiping</td><td>Darah tinggi</td></tr><tr><td>5827</td><td>WP Kuala Lumpur</td><td>Lelaki (WN)</td><td>90</td><td>Hospital Kuala Lumpur</td><td>Kencing manis dan jantung</td></tr><tr><td>5828</td><td>Melaka</td><td>Perempuan (WN)</td><td>66</td><td>Hospital Melaka</td><td>Kencing manis, darah tinggi, dan kanser</td></tr><tr><td>5829</td><td>Melaka</td><td>Lelaki (WN)</td><td>76</td><td>Hospital Melaka</td><td>Kencing manis, darah tinggi, dan paru-paru kronik</td></tr><tr><td>5830</td><td>Selangor</td><td>Perempuan (WN)</td><td>64</td><td>Jenazah dibawa ke Hospital Tengku Ampuan Rahimah, Klang</td><td>Kencing manis dan asma</td></tr><tr><td>5831</td><td>Selangor</td><td>Lelaki (WN)</td><td>45</td><td>Jenazah dibawa ke Hospital Sungai Buloh</td><td>–</td></tr><tr><td>5832</td><td>Sabah</td><td>Perempuan (WN)</td><td>69</td><td>Hospital Lahad Datu</td><td>Darah tinggi</td></tr><tr><td>5833</td><td>Sarawak</td><td>Perempuan (WN)</td><td>80</td><td>Hospital Miri</td><td>Darah tinggi, dislipidemia, dan kanser</td></tr><tr><td>5834</td><td>Melaka</td><td>Perempuan (WN)</td><td>43</td><td>Hospital Melaka</td><td>–</td></tr><tr><td>5835</td><td>Selangor</td><td>Lelaki (WN)</td><td>53</td><td>Jenazah dibawa ke Hospital Sungai Buloh</td><td>Darah tinggi dan asma</td></tr><tr><td>5836</td><td>Selangor</td><td>Perempuan (WN)</td><td>70</td><td>Hospital Putrajaya</td><td>Darah tinggi</td></tr><tr><td>5837</td><td>WP Kuala Lumpur</td><td>Lelaki (WN)</td><td>59</td><td>Jenazah dibawa ke Pusat Perubatan Universiti Malaya</td><td>Kencing manis</td></tr><tr><td>5838</td><td>Johor</td><td>Perempuan (WN)</td><td>68</td><td>Hospital Pakar Sultanah Fatimah, Muar</td><td>Kencing manis, darah tinggi, buah pinggang, dan paru-paru kronik</td></tr><tr><td>5839</td><td>Sabah</td><td>Lelaki (WN)</td><td>38</td><td>Hospital Beaufort</td><td>Obesiti</td></tr><tr><td>5840</td><td>Terengganu</td><td>Perempuan (WN)</td><td>61</td><td>Hospital Sultanah Nur Zahirah, Kuala Terengganu</td><td>Kencing manis dan darah tinggi</td></tr><tr><td>5841</td><td>Selangor</td><td>Lelaki (WN)</td><td>87</td><td>Pusat Perubatan Universiti Malaya</td><td>Darah tinggi</td></tr><tr><td>5842</td><td>Selangor</td><td>Perempuan (WN)</td><td>83</td><td>Hospital Tengku Ampuan Rahimah, Klang</td><td>Darah tinggi</td></tr><tr><td>5843</td><td>Selangor</td><td>Perempuan (WN)</td><td>76</td><td>Hospital Kajang</td><td>Kencing manis, darah tinggi, jantung, buah pinggang, dan kanser</td></tr><tr><td>5844</td><td>Selangor</td><td>Perempuan (WN)</td><td>75</td><td>Hospital Kuala Lumpur</td><td>Kencing manis, darah tinggi, dan dislipidemia</td></tr><tr><td>5845</td><td>Selangor</td><td>Perempuan (WN)</td><td>73</td><td>Hospital Kuala Lumpur</td><td>Darah tinggi dan buah pinggang</td></tr><tr><td>5846</td><td>Selangor</td><td>Perempuan (WN)</td><td>71</td><td>Hospital Kuala Lumpur</td><td>Darah tinggi, strok, dan buah pinggang</td></tr><tr><td>5847</td><td>Selangor</td><td>Lelaki (WN)</td><td>68</td><td>Hospital Selayang</td><td>Kencing manis, darah tinggi, dan strok</td></tr><tr><td>5848</td><td>Selangor</td><td>Lelaki (WN)</td><td>68</td><td>Hospital Kuala Lumpur</td><td>Kencing manis</td></tr><tr><td>5849</td><td>Selangor</td><td>Lelaki (WN)</td><td>66</td><td>Hospital Kuala Lumpur</td><td>Jantung</td></tr><tr><td>5850</td><td>Selangor</td><td>Perempuan (WN)</td><td>66</td><td>Hospital Selayang</td><td>Kencing manis, darah tinggi, dan buah pinggang</td></tr><tr><td>5851</td><td>Selangor</td><td>Lelaki (WN)</td><td>65</td><td>Hospital Selayang</td><td>Kencing manis</td></tr><tr><td>5852</td><td>Selangor</td><td>Lelaki (WN)</td><td>65</td><td>Hospital Tengku Ampuan Rahimah, Klang</td><td>Buah pinggang</td></tr><tr><td>5853</td><td>Selangor</td><td>Lelaki (WN)</td><td>64</td><td>Jenazah dibawa ke Pusat Perubatan Universiti Malaya</td><td>–</td></tr><tr><td>5854</td><td>Selangor</td><td>Lelaki (WN)</td><td>65</td><td>Jenazah dibawa ke Hospital Selayang</td><td>–</td></tr><tr><td>5855</td><td>Selangor</td><td>Perempuan (WN)</td><td>64</td><td>Hospital Selayang</td><td>Kencing manis dan darah tinggi</td></tr><tr><td>5856</td><td>Selangor</td><td>Lelaki (WN)</td><td>64</td><td>Jenazah dibawa ke Hospital Selayang</td><td>Kencing manis, darah tinggi, dan buah pinggang</td></tr><tr><td>5857</td><td>Selangor</td><td>Lelaki (WN)</td><td>63</td><td>Hospital Kuala Lumpur</td><td>Kencing manis, darah tinggi, dan buah pinggang</td></tr><tr><td>5858</td><td>Selangor</td><td>Perempuan (WN)</td><td>63</td><td>Hospital Kajang</td><td>Kencing manis</td></tr><tr><td>5859</td><td>Selangor</td><td>Lelaki (WN)</td><td>63</td><td>Hospital Ampang</td><td>–</td></tr><tr><td>5860</td><td>Selangor</td><td>Lelaki (WN)</td><td>61</td><td>Hospital Selayang</td><td>Darah tinggi, jantung, dan paru-paru kronik</td></tr><tr><td>5861</td><td>Selangor</td><td>Lelaki (WN)</td><td>59</td><td>Hospital Kuala Lumpur</td><td>Kencing manis dan darah tinggi</td></tr><tr><td>5862</td><td>Selangor</td><td>Perempuan (WN)</td><td>58</td><td>Hospital Kuala Lumpur</td><td>Kencing manis, darah tinggi, dan strok</td></tr><tr><td>5863</td><td>Selangor</td><td>Lelaki (WN)</td><td>57</td><td>Hospital Kajang</td><td>Kencing manis, darah tinggi, dan hati kronik</td></tr><tr><td>5864</td><td>Selangor</td><td>Lelaki (WN)</td><td>56</td><td>Hospital Serdang</td><td>Kencing manis, darah tinggi, dan buah pinggang</td></tr><tr><td>5865</td><td>Selangor</td><td>Perempuan (WN)</td><td>56</td><td>Hospital Kuala Lumpur</td><td>Kanser</td></tr><tr><td>5866</td><td>Selangor</td><td>Lelaki (WN)</td><td>54</td><td>Hospital Kuala Lumpur</td><td>Kencing manis, darah tinggi, dan dislipidemia</td></tr><tr><td>5867</td><td>Selangor</td><td>Lelaki (WN)</td><td>54</td><td>Hospital Kajang</td><td>–</td></tr><tr><td>5868</td><td>Selangor</td><td>Lelaki (WN)</td><td>49</td><td>Hospital Kuala Lumpur</td><td>Kencing manis, darah tinggi, dan strok</td></tr><tr><td>5869</td><td>Selangor</td><td>Lelaki (WN)</td><td>49</td><td>Jenazah dibawa ke Pusat Perubatan Universiti Malaya</td><td>Kencing manis dan darah tinggi</td></tr><tr><td>5870</td><td>Selangor</td><td>Perempuan (WN)</td><td>44</td><td>Hospital Tengku Ampuan Rahimah, Klang</td><td>Asma</td></tr><tr><td>5871</td><td>Selangor</td><td>Lelaki (WN)</td><td>78</td><td>Hospital Kuala Lumpur</td><td>Kencing manis, darah tinggi, dislipidemia, dan jantung</td></tr><tr><td>5872</td><td>Selangor</td><td>Lelaki (WN)</td><td>57</td><td>Hospital Kajang</td><td>Hati</td></tr><tr><td>5873</td><td>Selangor</td><td>Lelaki (WN)</td><td>53</td><td>Jenazah dibawa ke Hospital Kuala Lumpur</td><td>–</td></tr><tr><td>5874</td><td>WP Kuala Lumpur</td><td>Lelaki (WN)</td><td>68</td><td>Hospital Kuala Lumpur</td><td>Kencing manis, darah tinggi, dislipidemia, jantung, dan asma</td></tr><tr><td>5875</td><td>WP Kuala Lumpur</td><td>Lelaki (WN)</td><td>64</td><td>Pusat Perubatan Universiti Malaya</td><td>Kencing manis, darah tinggi, dan jantung</td></tr><tr><td>5876</td><td>WP Kuala Lumpur</td><td>Perempuan (WN)</td><td>64</td><td>Jenazah dibawa ke Hospital Kuala Lumpur</td><td>–</td></tr><tr><td>5877</td><td>WP Kuala Lumpur</td><td>Lelaki (WN)</td><td>61</td><td>Hospital Kuala Lumpur</td><td>Kencing manis, jantung, dan paru-paru kronik</td></tr><tr><td>5878</td><td>WP Kuala Lumpur</td><td>Lelaki (WN)</td><td>59</td><td>Hospital Kuala Lumpur</td><td>Darah tinggi</td></tr><tr><td>5879</td><td>WP Kuala Lumpur</td><td>Lelaki (WN)</td><td>54</td><td>Hospital Sungai Buloh</td><td>Darah tinggi, dislipidemia, dan kanser</td></tr><tr><td>5880</td><td>Johor</td><td>Perempuan (WN)</td><td>44</td><td>Hospital Pakar Sultanah Fatimah, Muar</td><td>Kencing manis dan darah tinggi</td></tr><tr><td>5881</td><td>Negeri Sembilan</td><td>Perempuan (WN)</td><td>89</td><td>Hospital Jelebu</td><td>Darah tinggi</td></tr><tr><td>5882</td><td>Negeri Sembilan</td><td>Lelaki (WN)</td><td>41</td><td>Hospital Rembau</td><td>–</td></tr><tr><td>5883</td><td>Negeri Sembilan</td><td>Perempuan (WN)</td><td>50</td><td>Hospital Tuanku Jaafar, Seremban</td><td>Kencing manis, darah tinggi, dan buah pinggang</td></tr><tr><td>5884</td><td>Melaka</td><td>Perempuan (WN)</td><td>85</td><td>Jenazah dibawa ke Hospital Alor Gajah</td><td>–</td></tr><tr><td>5885</td><td>Melaka</td><td>Lelaki (WN)</td><td>46</td><td>Hospital Melaka</td><td>Kencing manis</td></tr><tr><td>5886</td><td>WP Labuan</td><td>Lelaki (WN)</td><td>63</td><td>Hospital Labuan</td><td>–</td></tr><tr><td>5887</td><td>WP Putrajaya</td><td>Lelaki (WN)</td><td>71</td><td>Hospital Putrajaya</td><td>–</td></tr><tr><td>5888</td><td>Selangor</td><td>Lelaki (BWN)</td><td>53</td><td>Hospital Tengku Ampuan Rahimah, Klang</td><td>–</td></tr><tr><td>5889</td><td>Selangor</td><td>Perempuan (BWN)</td><td>56</td><td>Hospital Tengku Ampuan Rahimah, Klang</td><td>Kencing manis</td></tr><tr><td>5890</td><td>Pulau Pinang</td><td>Lelaki (BWN)</td><td>29</td><td>Hospital Kepala Batas</td><td>–</td></tr><tr><td>5891</td><td>Selangor</td><td>Lelaki (BWN)</td><td>70</td><td>Hospital Kuala Lumpur</td><td>–</td></tr><tr><td>5892</td><td>Selangor</td><td>Lelaki (BWN)</td><td>74</td><td>Hospital Ampang</td><td>–</td></tr><tr><td>5893</td><td>Selangor</td><td>Perempuan (BWN)</td><td>38</td><td>Hospital Selayang</td><td>–</td></tr><tr><td>5894</td><td>Selangor</td><td>Perempuan (BWN)</td><td>35</td><td>Jenazah dibawa ke Hospital Selayang</td><td>–</td></tr><tr><td>5895</td><td>Selangor</td><td>Lelaki (BWN)</td><td>36</td><td>Jenazah dibawa ke Hospital Sungai Buloh</td><td>–</td></tr><tr><td>5896</td><td>Selangor</td><td>Lelaki (BWN)</td><td>59</td><td>Jenazah dibawa ke Pusat Perubatan Universiti Malaya</td><td>–</td></tr><tr><td>5897</td><td>Selangor</td><td>Perempuan (BWN)</td><td>56</td><td>Jenazah dibawa ke Hospital Tengku Ampuan Rahimah, Klang</td><td>–</td></tr><tr><td>5898</td><td>Selangor</td><td>Lelaki (BWN)</td><td>43</td><td>Jenazah dibawa ke Hospital Tengku Ampuan Rahimah, Klang</td><td>–</td></tr><tr><td>5899</td><td>WP Kuala Lumpur</td><td>Lelaki (BWN)</td><td>36</td><td>Hospital Kuala Lumpur</td><td>–</td></tr><tr><td>5900</td><td>WP Kuala Lumpur</td><td>Perempuan (BWN)</td><td>43</td><td>Hospital Kuala Lumpur</td><td>Kencing manis dan obesiti</td></tr><tr><td>5901</td><td>WP Kuala Lumpur</td><td>Perempuan (BWN)</td><td>40</td><td>Hospital Kuala Lumpur</td><td>–</td></tr><tr><td>5902</td><td>WP Kuala Lumpur</td><td>Lelaki (BWN)</td><td>39</td><td>Jenazah dibawa ke Hospital Canselor Tuanku Muhriz, Cheras</td><td>–</td></tr><tr><td>5903</td><td>WP Kuala Lumpur</td><td>Lelaki (BWN)</td><td>61</td><td>Jenazah dibawa ke Hospital Canselor Tuanku Muhriz, Cheras</td><td>–</td></tr></tbody></table></figure>
<p>*WN merujuk kepada warganegara dan BWN merujuk kepada bukan warganegara<strong><br/></strong></p>
<p><strong>LAMPIRAN 3</strong></p>
<p><strong>Perincian 8,868 kes positif COVID-19 baharu yang</strong> <strong>dilaporkan di Malaysia pada 8 Julai 2021 mengikut jenis saringan adalah seperti berikut: </strong></p>
<figure class="wp-block-table"><table><tbody><tr><td><strong>NEGERI</strong></td><td><strong>JUMLAH KES</strong><strong></strong></td><td><strong>KLUSTER</strong><strong></strong></td><td><strong>KONTAK RAPAT</strong><strong></strong></td><td><strong>IMPORT A*</strong><strong></strong></td><td><strong>LAIN-LAIN</strong><strong></strong></td></tr><tr><td><strong>SELANGOR</strong><strong></strong></td><td>4,152</td><td>141</td><td>2,662</td><td>1</td><td>1,348</td></tr><tr><td><strong>WP KUALA LUMPUR</strong><strong></strong></td><td>1,133</td><td>385</td><td>426</td><td>4</td><td>318</td></tr><tr><td><strong>NEGERI SEMBILAN</strong><strong></strong></td><td>897</td><td>407</td><td>316</td><td>1</td><td>173</td></tr><tr><td><strong>PERAK</strong><strong></strong></td><td>543</td><td>423</td><td>36</td><td>–</td><td>84</td></tr><tr><td><strong>KEDAH</strong><strong></strong></td><td>360</td><td>148</td><td>106</td><td>–</td><td>106</td></tr><tr><td><strong>JOHOR</strong><strong></strong></td><td>336</td><td>162</td><td>120</td><td>–</td><td>54</td></tr><tr><td><strong>SARAWAK</strong><strong></strong></td><td>281</td><td>31</td><td>189</td><td>2</td><td>59</td></tr><tr><td><strong>SABAH</strong><strong></strong></td><td>279</td><td>182</td><td>57</td><td>–</td><td>40</td></tr><tr><td><strong>PULAU PINANG</strong><strong></strong></td><td>237</td><td>115</td><td>54</td><td>2</td><td>66</td></tr><tr><td><strong>MELAKA</strong><strong></strong></td><td>183</td><td>41</td><td>105</td><td>–</td><td>37</td></tr><tr><td><strong>PAHANG</strong><strong></strong></td><td>152</td><td>77</td><td>68</td><td>–</td><td>7</td></tr><tr><td><strong>KELANTAN</strong><strong></strong></td><td>135</td><td>79</td><td>27</td><td>–</td><td>29</td></tr><tr><td><strong>TERENGGANU</strong><strong></strong></td><td>68</td><td>18</td><td>32</td><td>–</td><td>18</td></tr><tr><td><strong>WP LABUAN</strong><strong></strong></td><td>64</td><td>31</td><td>24</td><td>–</td><td>9</td></tr><tr><td><strong>WP PUTRAJAYA </strong><strong></strong></td><td>47</td><td>8</td><td>29</td><td>–</td><td>10</td></tr><tr><td><strong> PERLIS</strong><strong></strong></td><td>1</td><td>–</td><td>1</td><td>–</td><td>–</td></tr><tr><td><strong>JUMLAH KESELURUHAN</strong><strong></strong></td><td><strong>8,868</strong><strong></strong></td><td><strong>2,248</strong><strong></strong></td><td><strong>4,2</strong><strong>52</strong><strong></strong></td><td><strong>10</strong><strong></strong></td><td><strong>2,358</strong><strong></strong></td></tr></tbody></table></figure>
<p><strong>* </strong>Import A merujuk kepada kes penularan dari luar negara</p>
<p><strong> <br/></strong><strong>LAMPIRAN 4</strong></p>
<p><strong>KLUSTER-KLUSTER BAHARU YANG DILAPORKAN DI MALAYSIA PADA 8 JULAI 2021</strong></p>
<figure class="wp-block-table"><table><tbody><tr><td><strong>No.</strong><strong> </strong></td><td><strong>Nama Kluster</strong><strong> </strong></td><td><strong>Kategori </strong><em></em> <strong>Kluster</strong><strong> </strong></td><td><strong>Negeri</strong><strong> </strong></td><td><strong>Daerah</strong><strong> </strong></td><td><strong>Jumlah Kes</strong><strong> </strong></td><td><strong>Jumlah </strong><strong>d</strong><strong>isaring</strong><strong> </strong></td></tr><tr><td><strong>1</strong></td><td>Jalan Radin Dua</td><td>Tempat Kerja</td><td>WP Kuala Lumpur</td><td>Lembah Pantai</td><td>18</td><td>39</td></tr><tr><td><strong>2</strong></td><td>Jalan Medan Putra</td><td>Tempat Kerja</td><td>WP Kuala Lumpur</td><td>Kepong</td><td>12</td><td>22</td></tr><tr><td><strong>3</strong></td><td>Taman Perusahaan Kepong</td><td>Tempat Kerja</td><td>WP Kuala Lumpur</td><td>Kepong</td><td>7</td><td>65</td></tr><tr><td><strong>4</strong></td><td>Tapak Bina Jalan Sri Permaisuri</td><td>Tempat Kerja</td><td>WP Kuala Lumpur</td><td>Cheras</td><td>132</td><td>201</td></tr><tr><td><strong>5</strong></td><td>Industri Jaya Sungai Buloh</td><td>Tempat Kerja</td><td>Selangor</td><td>Gombak dan Petaling</td><td>16</td><td>67</td></tr><tr><td><strong>6</strong></td><td>Putra Dua</td><td>Tempat Kerja</td><td>WP Putrajaya, WP Kuala Lumpur, dan Selangor</td><td>Putrajaya, Titiwangsa, dan Petaling</td><td>13</td><td>43</td></tr><tr><td><strong>7</strong></td><td>Industri Sungai Lalang</td><td>Tempat Kerja</td><td>Selangor</td><td>Hulu Langat</td><td>52</td><td>531</td></tr><tr><td><strong>8</strong></td><td>Tapak Bina Jenderam Hilir</td><td>Tempat Kerja</td><td>Selangor</td><td>Sepang dan Hulu Langat</td><td>32</td><td>90</td></tr><tr><td><strong>9</strong></td><td>Industri Bunga Tanjung</td><td>Tempat Kerja</td><td>Negeri Sembilan</td><td>Seremban, Jelebu, dan Rembau</td><td>39</td><td>208</td></tr><tr><td><strong>10</strong></td><td>Industri Sendayan Metropark</td><td>Tempat Kerja</td><td>Negeri Sembilan</td><td>Seremban</td><td>32</td><td>48</td></tr><tr><td><strong>11</strong></td><td>Industri Emas Satu</td><td>Tempat Kerja</td><td>Negeri Sembilan</td><td>Seremban</td><td>103</td><td>206</td></tr><tr><td><strong>12</strong></td><td>Jalan Daiman</td><td>Tempat Kerja</td><td>Johor</td><td>Kota Tinggi</td><td>11</td><td>150</td></tr><tr><td><strong>13</strong></td><td>Jalan Harmonium 33</td><td>Tempat Kerja</td><td>Johor</td><td>Johor Bahru</td><td>8</td><td>29</td></tr><tr><td><strong>14</strong></td><td>Industri Bakri Empat</td><td>Tempat Kerja</td><td>Johor</td><td>Muar</td><td>13</td><td>24</td></tr><tr><td><strong>15</strong></td><td>Jalan Tanah Putih</td><td>Tempat Kerja</td><td>Pahang</td><td>Kuantan</td><td>25</td><td>149</td></tr><tr><td><strong>16</strong></td><td>Jalan Gebeng 1/11</td><td>Tempat Kerja</td><td>Pahang</td><td>Kuantan</td><td>15</td><td>91</td></tr><tr><td><strong>17</strong></td><td>Industri Jalan Stapunal</td><td>Tempat Kerja</td><td>Kelantan</td><td>Kuala Krai dan Machang</td><td>16</td><td>269</td></tr><tr><td><strong>18</strong></td><td>Lebuh Pantai Baru</td><td>Tempat Kerja</td><td>Perak</td><td>Manjung</td><td>22</td><td>143</td></tr><tr><td><strong>19</strong></td><td>Dah 90 Industri Sungai Petani</td><td>Tempat Kerja</td><td>Kedah</td><td>Kuala Muda</td><td>20</td><td>232</td></tr><tr><td><strong>20</strong></td><td>Taman Tanjung Mas</td><td>Komuniti</td><td>Kelantan</td><td>Kota Bharu</td><td>15</td><td>23</td></tr><tr><td><strong>21</strong></td><td>Kampung Batu 8 1/4</td><td>Komuniti</td><td>Kelantan</td><td>Kota Bharu</td><td>10</td><td>15</td></tr><tr><td><strong>22</strong></td><td>Kampung Istimewa 2</td><td>Komuniti</td><td>Sabah</td><td>Sandakan</td><td>27</td><td>261</td></tr><tr><td><strong>23</strong></td><td>Lumadan</td><td>Komuniti</td><td>Sabah</td><td>Beaufort</td><td>46</td><td>110</td></tr><tr><td><strong>24</strong></td><td>Bandar Baru Sentul 2</td><td>Komuniti</td><td>WP Kuala Lumpur</td><td>Kepong</td><td>55</td><td>311</td></tr><tr><td><strong>25</strong></td><td>Sega</td><td>Komuniti</td><td>Sarawak</td><td>Bau dan Kuching</td><td>19</td><td>61</td></tr><tr><td><strong>26</strong></td><td>Taman Tasek Solok Dua</td><td>Komuniti</td><td>Perak</td><td>Kinta</td><td>19</td><td>29</td></tr><tr><td><strong>27</strong></td><td>Titian 2</td><td>Komuniti</td><td>WP Labuan</td><td>Labuan</td><td>37</td><td>870</td></tr><tr><td><strong>28</strong></td><td>Jalan Ria</td><td>Kumpulan Berisiko Tinggi</td><td>Johor</td><td>Muar</td><td>29</td><td>65</td></tr><tr><td><strong>29</strong></td><td>Jalan Jenderam Hulu</td><td>Pendidikan tinggi</td><td>Selangor</td><td>Sepang dan Petaling</td><td>15</td><td>153</td></tr></tbody></table></figure>
<p><strong>LAMPIRAN 5</strong> </p>
<p><strong>NILAI </strong><strong>R<sub>T</sub></strong><strong> MENGIKUT NEGERI</strong></p>
<p><strong>BERDASARKAN KES YANG DILAPORKAN PADA 7 JULAI 2021</strong> </p>
<figure class="wp-block-table"><table><tbody><tr><td><strong>NEGERI</strong></td><td><strong>NILAI </strong><strong>R<sub>T</sub></strong></td></tr><tr><td><strong>WP PUTRAJAYA</strong><strong></strong></td><td>1.22</td></tr><tr><td><strong>WP KUALA LUMPUR</strong><strong></strong></td><td>1.15</td></tr><tr><td><strong>PAHANG </strong><strong></strong></td><td>1.13</td></tr><tr><td><strong>SELANGOR</strong><strong></strong></td><td>1.12</td></tr><tr><td><strong>MELAKA</strong><strong></strong></td><td>1.11</td></tr><tr><td><strong>KEDAH</strong><strong></strong></td><td>1.07</td></tr><tr><td><strong>SABAH</strong><strong></strong></td><td>1.06</td></tr><tr><td><strong>PERAK</strong><strong></strong></td><td>1.03</td></tr><tr><td><strong>NEGERI SEMBILAN</strong><strong></strong></td><td>1.02</td></tr><tr><td><strong>PULAU PINANG</strong><strong></strong></td><td>1.01</td></tr><tr><td><strong>TERENGGANU</strong><strong></strong></td><td>0.97</td></tr><tr><td><strong>JOHOR </strong><strong></strong></td><td>0.95</td></tr><tr><td><strong>WP LABUAN </strong><strong></strong></td><td>0.94</td></tr><tr><td><strong>SARAWAK </strong><strong></strong></td><td>0.88</td></tr><tr><td><strong>KELANTAN</strong><strong></strong></td><td>0.88</td></tr><tr><td><strong>PERLIS</strong><strong></strong></td><td>0</td></tr><tr><td><strong>MALAYSIA</strong><strong></strong></td><td><strong>1.07</strong><strong></strong></td></tr></tbody></table></figure>
<p></p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/07/07/kenyataan-akhbar-kpk-7-julai-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 7 Julai 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/07/09/kenyataan-akhbar-kpk-9-julai-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 9 Julai 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>