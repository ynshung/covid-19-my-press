<div class="main-content">
<article class="post-18585 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-18585">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 7 Julai 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/07/07/kenyataan-akhbar-kpk-7-julai-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:52 pm"><time class="entry-date" datetime="2021-07-07T18:52:41+08:00">July 7, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>7 JULAI 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 7 Julai 2021 (jam 12:00 tengah hari);</p>
<ul><li>Kes sembuh :<strong> 4,863 kes </strong>(719,678 kes kumulatif, 90.0%);</li><li>Kes baharu : <strong>7,097 kes</strong> (799,790 kes kumulatif);</li><li>Kes import : <strong>26 kes</strong> (15 warganegara, 11 bukan warganegara);</li><li>Kes tempatan : <strong>7,071 kes</strong> [5,521 warganegara (78.1%); 1,550 bukan warganegara (21.9%)];</li><li>Kes aktif :<strong> 74,344 kes</strong>;</li><li>Kes yang memerlukan rawatan di Unit Rawatan Rapi (ICU): <strong>948 kes</strong>;</li><li>Kes memerlukan bantuan pernafasan : <strong>441 kes</strong>;</li><li>Kes kematian :<strong> 91 kes </strong>(5,768 kes kumulatif, 0.72%; 79 warganegara, 12 bukan warganegara);</li><li>Jumlah kluster : <strong>2,970 kluster</strong>;</li><li>Jumlah kluster baharu : <strong>18 kluster</strong>;</li><li>Jumlah kluster yang telah tamat : <strong>2,120 kluster</strong>; dan</li><li>Jumlah kluster aktif : <strong>850 kluster</strong>.</li></ul>
<p>Sebanyak <strong>91 kes </strong>kematian pada hari ini yang melibatkan <strong>47 kes</strong> di Selangor, <strong>16 kes</strong> di Negeri Sembilan, <strong>10 kes </strong>di Wilayah Persekutuan Kuala Lumpur, masing-masing<strong> empat (4) kes</strong> di Johor dan Melaka, <strong>tiga (3) kes </strong>di Sarawak, <strong>dua (2) kes </strong>di Perak, serta masing-masing <strong>satu (1) kes</strong> di Kelantan, Terengganu, Pahang, Wilayah Persekutuan Labuan, dan Kedah.</p>
<p>Perincian jumlah kes mengikut negeri, kes-kes kematian dan kluster-kluster baharu adalah seperti di Lampiran 1, 2, 3 dan 4 yang disertakan bersama kenyataan media ini. <strong><u><br/></u></strong></p>
<p><strong><u>KADAR</u></strong><strong><u> KEBOLEHJANGKITAN COVID-19 ATAU R<sub>0 </sub>/R<sub>T </sub></u></strong><strong><u>(STATUS SEHINGGA 6 JULAI 2021) </u></strong> </p>
<p>Berdasarkan data terkini pada <strong>6 Julai 2021</strong>, nilai R<sub>T</sub> Malaysia adalah sebanyak <strong>1.08</strong>. Negeri yang mencatatkan nilai R<sub>T</sub> yang tertinggi adalah Wilayah Persekutuan Putrajaya (nilai R<sub>T</sub> 1.25). Manakala negeri-negeri lain yang mencatatkan R<sub>T</sub> melebihi 1.0 adalah Pahang (nilai R<sub>T</sub> 1.18), Wilayah Persekutuan Kuala Lumpur (nilai R<sub>T</sub> 1.16), Selangor (nilai R<sub>T</sub> 1.12), Kedah (nilai R<sub>T</sub> 1.11), Melaka (nilai R<sub>T</sub> 1.08), Sabah (nilai R<sub>T</sub> 1.04), Pulau Pinang (1.03), dan Negeri Sembilan (nilai R<sub>T </sub>1.01).</p>
<p>Nilai R<sub>T</sub> mengikut negeri adalah seperti di Lampiran 5 dalam kenyataan media ini.</p>
<p><strong><u>SITUASI TERKINI KAPASITI HOSPITAL BERDASARKAN NILAI AMBANG PELAN PEMULIHAN NEGARA (PPN)</u></strong></p>
<p>KKM ingin memaklumkan bahawa jumlah purata kes baharu harian selama tujuh (7) hari (30 Jun 2021 hingga 6 Julai 2021) adalah sebanyak 6,539 kes. Ini didapati masih tinggi berbanding nilai ambang PPN iaitu kurang daripada 4,000 kes sehari (atau 12.2 kes baharu harian bagi setiap 100,000 penduduk). Nilai ambang 4,000 kes baharu harian ini adalah ditetapkan berdasarkan <strong>kapasiti hospital menghadapi situasi luar jangka</strong>, kadar kemasukan kes ke wad dan kadar discaj kes semasa. Negeri yang mencatatkan bilangan kes baharu <strong>melebihi nilai 12.2 kes bagi setiap 100,000 penduduk</strong> adalah Wilayah Persekutuan Labuan, Negeri Sembilan, Wilayah Persekutuan Kuala Lumpur, Selangor, Melaka, Wilayah Persekutuan Putrajaya, Sarawak, dan Pahang.</p>
<p>Lebih membimbangkan lagi, tren kemasukan kes-kes COVID-19 ke Unit Rawatan Rapi (ICU) masih berada pada tahap yang tinggi. Ianya tidak menunjukkan penurunan yang ketara sejak dari Minggu Epidemiologi (ME) ke-23 (6 Jun 2021 hingga 12 Jun 2021) hingga kini, di mana jumlah penggunaan katil ICU masih <strong>melebihi 90 peratus. </strong>Pada masa yang sama, petugas barisan hadapan (Perubatan dan Kesihatan) mengalami gelaja <em>burnout </em>kerana terpaksa berjuang menangani begitu banyak kes COVID-19 untuk tempoh yang kian berlarutan.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/07/771.png"><img alt="" class="wp-image-18589" data-attachment-id="18589" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="771" data-large-file="https://kpkesihatan.files.wordpress.com/2021/07/771.png?w=931" data-medium-file="https://kpkesihatan.files.wordpress.com/2021/07/771.png?w=300" data-orig-file="https://kpkesihatan.files.wordpress.com/2021/07/771.png" data-orig-size="931,560" data-permalink="https://kpkesihatan.com/771/" sizes="(max-width: 931px) 100vw, 931px" src="https://kpkesihatan.files.wordpress.com/2021/07/771.png?w=931" srcset="https://kpkesihatan.files.wordpress.com/2021/07/771.png 931w, https://kpkesihatan.files.wordpress.com/2021/07/771.png?w=150 150w, https://kpkesihatan.files.wordpress.com/2021/07/771.png?w=300 300w, https://kpkesihatan.files.wordpress.com/2021/07/771.png?w=768 768w"/></a><figcaption> Graf 1: Jumlah kes berkaitan COVID-19 yang dimasukkan ke ICU bagi tahun 2021 </figcaption></figure></div>
<p></p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/07/772.png"><img alt="" class="wp-image-18591" data-attachment-id="18591" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="772" data-large-file="https://kpkesihatan.files.wordpress.com/2021/07/772.png?w=933" data-medium-file="https://kpkesihatan.files.wordpress.com/2021/07/772.png?w=300" data-orig-file="https://kpkesihatan.files.wordpress.com/2021/07/772.png" data-orig-size="933,503" data-permalink="https://kpkesihatan.com/772/" sizes="(max-width: 933px) 100vw, 933px" src="https://kpkesihatan.files.wordpress.com/2021/07/772.png?w=933" srcset="https://kpkesihatan.files.wordpress.com/2021/07/772.png 933w, https://kpkesihatan.files.wordpress.com/2021/07/772.png?w=150 150w, https://kpkesihatan.files.wordpress.com/2021/07/772.png?w=300 300w, https://kpkesihatan.files.wordpress.com/2021/07/772.png?w=768 768w"/></a><figcaption> <br/>Graf 2: Jumlah katil ICU bagi kes berkaitan COVID-19 dan kadar penggunaan katil bagi tahun 2021 </figcaption></figure></div>
<p><br/>Sehingga kini, empat (4) negeri menunjukkan peningkatan kes harian baharu <strong>melebihi kapasiti maksimum hospital</strong> di negeri tersebut (&gt; 38 kes baharu harian bagi setiap 100,000 penduduk) adalah Wilayah Persekutuan Kuala Lumpur, Selangor, Negeri Sembilan, dan Wilayah Persekutuan Labuan. Kes harian baharu yang dilaporkan tidak menunjukkan tanda-tanda pengurangan malah kes meningkat secara purata 2.6 peratus selama tujuh (7) hari kebelakangan ini. Jika situasi ini berterusan, sistem kesihatan di negeri-negeri tersebut akan lumpuh dan seterusnya <br/>situasi yang sama bagi seluruh negara mungkin berlaku.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/07/773-1.png"><img alt="" class="wp-image-18595" data-attachment-id="18595" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="773-1" data-large-file="https://kpkesihatan.files.wordpress.com/2021/07/773-1.png?w=932" data-medium-file="https://kpkesihatan.files.wordpress.com/2021/07/773-1.png?w=300" data-orig-file="https://kpkesihatan.files.wordpress.com/2021/07/773-1.png" data-orig-size="932,520" data-permalink="https://kpkesihatan.com/773-1/" sizes="(max-width: 932px) 100vw, 932px" src="https://kpkesihatan.files.wordpress.com/2021/07/773-1.png?w=932" srcset="https://kpkesihatan.files.wordpress.com/2021/07/773-1.png 932w, https://kpkesihatan.files.wordpress.com/2021/07/773-1.png?w=150 150w, https://kpkesihatan.files.wordpress.com/2021/07/773-1.png?w=300 300w, https://kpkesihatan.files.wordpress.com/2021/07/773-1.png?w=768 768w"/></a><figcaption> Jadual 1: Status purata kes tujuh (7) hari kebelakangan di seluruh negara </figcaption></figure></div>
<p>KKM khuatir dengan situasi ini dan mengambil langkah segera bagi meningkatkan lagi kapasiti merawat COVID-19 di lapangan. Antara langkah-langkah yang telah diambil adalah:</p>
<ul><li>Penukaran beberapa hospital di kawasan Lembah Klang sebagai <em>Full</em> COVID-19 Hospital, misalnya Hospital Ampang, Hospital Sungai Buloh, dan Hospital Pakar Kanak-kanak Universiti Kebangsaan Malaysia;</li><li>Meningkatkan lagi kapasiti katil Hospital Kuala Lumpur (HKL), Hospital Selayang dan Hospital Tengku Ampuan Rahimah Klang (HTAR) untuk dijadikan sebagai pusat rawatan pesakit kategori 4 dan 5;</li><li>Memindahkan pesakit bukan COVID-19 ke hospital swasta terutamanya sekitar HKL dan HTAR melalui mekanisma penyumberan luar;</li><li>Mempertimbang menukar status Hospital Shah Alam bagi merawat kes-kes COVID-19; </li><li>Menaik taraf kegunaan katil <em>(repurpose bed)</em> di wad biasa kepada katil rawatan pesakit kritikal COVID-19; </li><li>Menambah kapasiti katil-katil bagi menempatkan pesakit COVID-19 di Pusat Kuarantin dan Rawatan COVID-19 (PKRC) Awam khusus dalam merawat pesakit COVID-19;</li><li>Cadangan menggunakan Hospital Pengajar Universiti Putra Malaysia (UPM) dan Hospital Universiti Teknologi MARA (UiTM) sebagai hospital COVID-19;</li><li>Bekerjasama dengan 112 buah hospital swasta khususnya di Lembah Klang bagi rawatan pesakit COVID-19 di katil wad biasa dan di katil ICU;</li><li>Menggalakkan penubuhan lebih banyak Pusat Kuarantin Risiko Rendah Swasta (PKRCS) kendalian fasiliti kesihatan swasta; dan</li><li>Memobilisasikan lebih ramai petugas kesihatan dari negeri-negeri PPN Fasa 2 ke negeri-negeri kritikal bagi tujuan rawatan pesakit, mobilisasi anggota dari hospital swasta dan menggalakkan penglibatan sukarelawan dalam aktiviti-aktiviti mengawal wabak COVID-19 dan vaksinasi.</li></ul>
<p>Negeri-negeri yang telah beralih ke Fasa 2 dinasihatkan untuk terus mengamalkan kepatuhan yang penuh kepada prosedur operasi standard (SOP) yang telah digariskan bagi memastikan situasi di negeri-negeri tersebut dapat terus pulih dan beralih ke fasa seterusnya bagi mempercepatkan proses pemulihan sektor kesihatan, ekonomi, dan sosial.</p>
<p>Pada masa yang sama, KKM menggalakkan semua negeri untuk terus menjalin dan menggandakan kerjasama antara semua pihak dalam membendung penularan wabak COVID-19 di negeri masing-masing. <strong><br/></strong></p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai termasuk individu-individu yang telah menerima vaksin COVID-19 agar terus mematuhi saranan serta nasihat-nasihat kesihatan yang sering ditekankan iaitu;</p>
<ul><li>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li>(Amalkan<strong> <em>Wash, Wear</em></strong> dan <strong><em>Warn</em></strong>).</li></ul>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya dilaksanakan secara berterusan.<strong></strong></p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong><strong></strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p>7 Julai 2021 @ 6:30 petang. <strong><br/></strong></p>
<p><strong>LAMPIRAN 1<a></a></strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 7 JULAI 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong><strong></strong></td><td>3,119 (5)</td><td>268,841</td></tr><tr><td><strong>WP KUALA LUMPUR</strong><strong></strong></td><td>1,005 (20)</td><td>83,909</td></tr><tr><td><strong>JOHOR</strong><strong></strong></td><td>224</td><td>73,386</td></tr><tr><td><strong>SABAH</strong><strong></strong></td><td>244</td><td>71,189</td></tr><tr><td><strong>SARAWAK</strong><strong></strong></td><td>289 (1)</td><td>67,560</td></tr><tr><td><strong>NEGERI SEMBILAN</strong><strong></strong></td><td>788</td><td>49,417</td></tr><tr><td><strong>PULAU PINANG</strong><strong></strong></td><td>140</td><td>35,817</td></tr><tr><td><strong>KELANTAN</strong><strong></strong></td><td>123</td><td>35,616</td></tr><tr><td><strong>PERAK</strong><strong></strong></td><td>187</td><td>27,974</td></tr><tr><td><strong>KEDAH</strong><strong></strong></td><td>198</td><td>27,061</td></tr><tr><td><strong>MELAKA</strong><strong></strong></td><td>358</td><td>20,357</td></tr><tr><td><strong>PAHANG</strong><strong></strong></td><td>258</td><td>15,235</td></tr><tr><td><strong>TERENGGANU</strong><strong></strong></td><td>43</td><td>11,521</td></tr><tr><td><strong>WP LABUAN</strong><strong></strong></td><td>93</td><td>8,858</td></tr><tr><td><strong>WP PUTRAJAYA </strong><strong></strong></td><td>26</td><td>2,448</td></tr><tr><td><strong> PERLIS</strong><strong></strong></td><td>2</td><td>601</td></tr><tr><td><strong>JUMLAH KESELURUHAN</strong><strong></strong></td><td><strong>7,097 (26)</strong><strong></strong></td><td><strong>799,790</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LAMPIRAN 2</strong><strong></strong></p>
<p><strong>Ringkasan 91 kes kematian pada 7 Julai 2021 adalah seperti berikut:</strong></p>
<figure class="wp-block-table"><table><tbody><tr><td>No. Kematian</td><td>Negeri</td><td>Jantina (Warganegara)</td><td>Umur (Tahun)</td><td>Hospital / Tempat Kematian</td><td>Latar Belakang Penyakit</td></tr><tr><td>5678</td><td>Johor</td><td>Lelaki (WN)</td><td>30</td><td>Jenazah dibawa ke Hospital Sultanah Aminah, Johor Bahru</td><td>Obesiti</td></tr><tr><td>5679</td><td>Sarawak</td><td>Perempuan (WN)</td><td>82</td><td>Hospital Sibu</td><td>–</td></tr><tr><td>5680</td><td>Selangor</td><td>Lelaki (WN)</td><td>54</td><td>Hospital Serdang</td><td>Darah tinggi, dislipidemia, dan buah pinggang</td></tr><tr><td>5681</td><td>Selangor</td><td>Lelaki (WN)</td><td>54</td><td>Hospital Serdang</td><td>Kencing manis dan darah tinggi</td></tr><tr><td>5682</td><td>Kelantan</td><td>Perempuan (WN)</td><td>77</td><td>Hospital Raja Perempuan Zainab II, Kota Bharu</td><td>Darah tinggi</td></tr><tr><td>5683</td><td>Selangor</td><td>Lelaki (WN)</td><td>76</td><td>Hospital Selayang</td><td>Darah tinggi</td></tr><tr><td>5684</td><td>Negeri Sembilan</td><td>Lelaki (WN)</td><td>55</td><td>Hospital Jempol</td><td>Kanser</td></tr><tr><td>5685</td><td>Selangor</td><td>Perempuan (WN)</td><td>39</td><td>Hospital Kajang</td><td>–</td></tr><tr><td>5686</td><td>Selangor</td><td>Lelaki (WN)</td><td>60</td><td>Hospital Serdang</td><td>Dislipidemia</td></tr><tr><td>5687</td><td>Selangor</td><td>Lelaki (WN)</td><td>58</td><td>Hospital Serdang</td><td>Kencing manis, darah tinggi, dan dislipidemia</td></tr><tr><td>5688</td><td>Negeri Sembilan</td><td>Perempuan (WN)</td><td>64</td><td>Hospital Jempol</td><td>Kencing manis dan darah tinggi</td></tr><tr><td>5689</td><td>Selangor</td><td>Lelaki (WN)</td><td>61</td><td>Hospital Serdang</td><td>Darah tinggi, dislipidemia, dan obesiti</td></tr><tr><td>5690</td><td>Sarawak</td><td>Lelaki (WN)</td><td>52</td><td>Hospital Sibu</td><td>Kencing manis, darah tinggi, dislipidemia, dan jantung</td></tr><tr><td>5691</td><td>Negeri Sembilan</td><td>Perempuan (WN)</td><td>61</td><td>Hospital Jelebu</td><td>Kencing manis dan darah tinggi</td></tr><tr><td>5692</td><td>Selangor</td><td>Lelaki (WN)</td><td>63</td><td>Hospital Serdang</td><td>Dislipidemia</td></tr><tr><td>5693</td><td>Selangor</td><td>Lelaki (WN)</td><td>67</td><td>Hospital Serdang</td><td>Darah tinggi, dislipidemia, dan buah pinggang</td></tr><tr><td>5694</td><td>Selangor</td><td>Lelaki (WN)</td><td>25</td><td>Hospital Serdang</td><td>–</td></tr><tr><td>5695</td><td>Johor</td><td>Perempuan (WN)</td><td>25</td><td>Hospital Pakar Sultanah Fatimah, Muar</td><td>Obesiti</td></tr><tr><td>5696</td><td>WP Kuala Lumpur</td><td>Perempuan (WN)</td><td>64</td><td>Hospital Sungai Buloh</td><td>Darah tinggi dan obesiti</td></tr><tr><td>5697</td><td>Selangor</td><td>Lelaki (WN)</td><td>63</td><td>Hospital Serdang</td><td>Strok</td></tr><tr><td>5698</td><td>Melaka</td><td>Lelaki (WN)</td><td>26</td><td>Hospital Melaka</td><td>–</td></tr><tr><td>5699</td><td>Selangor</td><td>Perempuan (WN)</td><td>51</td><td>Hospital Sungai Buloh</td><td>–</td></tr><tr><td>5700</td><td>Negeri Sembilan</td><td>Perempuan (WN)</td><td>88</td><td>Hospital Jelebu</td><td>Darah tinggi, dislipidemia, dan jantung</td></tr><tr><td>5701</td><td>Selangor</td><td>Lelaki (WN)</td><td>59</td><td>Hospital Serdang</td><td>Kencing manis, darah tinggi, dan buah pinggang</td></tr><tr><td>5702</td><td>Selangor</td><td>Lelaki (WN)</td><td>54</td><td>Hospital Serdang</td><td>Kencing manis dan darah tinggi</td></tr><tr><td>5703</td><td>Johor</td><td>Lelaki (WN)</td><td>31</td><td>Hospital Pakar Sultanah Fatimah, Muar</td><td>Kencing manis, darah tinggi, jantung, dan obesiti</td></tr><tr><td>5704</td><td>Selangor</td><td>Lelaki (WN)</td><td>58</td><td>Hospital Putrajaya</td><td>Darah tinggi</td></tr><tr><td>5705</td><td>Selangor</td><td>Lelaki (WN)</td><td>69</td><td>Pusat Perubatan Universiti Malaya</td><td>Kencing manis, darah tinggi, dislipidemia, dan jantung</td></tr><tr><td>5706</td><td>Selangor</td><td>Lelaki (WN)</td><td>48</td><td>Hospital Putrajaya</td><td>–</td></tr><tr><td>5707</td><td>Negeri Sembilan</td><td>Lelaki (WN)</td><td>80</td><td>Hospital Jempol</td><td>–</td></tr><tr><td>5708</td><td>Selangor</td><td>Perempuan (WN)</td><td>63</td><td>Hospital Selayang</td><td>Kencing manis</td></tr><tr><td>5709</td><td>Melaka</td><td>Lelaki (WN)</td><td>54</td><td>Hospital Melaka</td><td>Dislipidemia</td></tr><tr><td>5710</td><td>Selangor</td><td>Lelaki (WN)</td><td>77</td><td>Hospital Rehabilitasi Cheras</td><td>Kencing manis, darah tinggi, dan dislipidemia</td></tr><tr><td>5711</td><td>Negeri Sembilan</td><td>Lelaki (WN)</td><td>68</td><td>Hospital Jempol</td><td>–</td></tr><tr><td>5712</td><td>Selangor</td><td>Lelaki (WN)</td><td>43</td><td>Jenazah dibawa ke Hospital Kajang</td><td>–</td></tr><tr><td>5713</td><td>Sarawak</td><td>Perempuan (WN)</td><td>60</td><td>Hospital Sibu</td><td>Kencing manis, darah tinggi, dislipidemia, jantung, dan buah pinggang</td></tr><tr><td>5714</td><td>Selangor</td><td>Lelaki (WN)</td><td>63</td><td>Hospital Selayang</td><td>Kencing manis, dan darah tinggi</td></tr><tr><td>5715</td><td>Selangor</td><td>Lelaki (WN)</td><td>69</td><td>Hospital Sungai Buloh</td><td>Darah tinggi, dan buah pinggang</td></tr><tr><td>5716</td><td>Selangor</td><td>Lelaki (WN)</td><td>52</td><td>Hospital Selayang</td><td>Kencing manis, dan darah tinggi</td></tr><tr><td>5717</td><td>Negeri Sembilan</td><td>Lelaki (WN)</td><td>73</td><td>Hospital Jempol</td><td>Kencing manis dan darah tinggi</td></tr><tr><td>5718</td><td>Pahang</td><td>Lelaki (WN)</td><td>62</td><td>Hospital Tengku Ampuan Afzan, Kuantan</td><td>Tuberkulosis</td></tr><tr><td>5719</td><td>WP Kuala Lumpur</td><td>Perempuan (WN)</td><td>72</td><td>Hospital Selayang</td><td>Kencing manis dan darah tinggi</td></tr><tr><td>5720</td><td>Negeri Sembilan</td><td>Lelaki (WN)</td><td>51</td><td>Hospital Jempol</td><td>Kencing manis, darah tinggi, dan buah pinggang</td></tr><tr><td>5721</td><td>Selangor</td><td>Perempuan (WN)</td><td>72</td><td>Hospital Banting</td><td>Kencing manis, darah tinggi, dan dislipidemia</td></tr><tr><td>5722</td><td>Selangor</td><td>Perempuan (WN)</td><td>44</td><td>Jenazah dibawa ke Hospital Selayang</td><td>Kencing manis</td></tr><tr><td>5723</td><td>Selangor</td><td>Lelaki (WN)</td><td>81</td><td>KPJ Damansara</td><td>Darah tinggi dan kanser</td></tr><tr><td>5724</td><td>WP Kuala Lumpur</td><td>Perempuan (WN)</td><td>60</td><td>Hospital Canselor Tuanku Muhriz, Cheras</td><td>Darah tinggi dan asma</td></tr><tr><td>5725</td><td>Selangor</td><td>Lelaki (WN)</td><td>70</td><td>Hospital Canselor Tuanku Muhriz, Cheras</td><td>Kencing manis, darah tinggi, dan dislipidemia</td></tr><tr><td>5726</td><td>Negeri Sembilan</td><td>Perempuan (WN)</td><td>69</td><td>Hospital Tampin</td><td>Kencing manis, darah tinggi, dan dislipidemia</td></tr><tr><td>5727</td><td>Kedah</td><td>Lelaki (WN)</td><td>78</td><td>Hospital Sultanah Bahiyah, Alor Setar</td><td>Kencing manis, darah tinggi, strok, dan jantung</td></tr><tr><td>5728</td><td>Melaka</td><td>Perempuan (WN)</td><td>46</td><td>Hospital Melaka</td><td>Kencing manis</td></tr><tr><td>5729</td><td>Selangor</td><td>Perempuan (WN)</td><td>98</td><td>Hospital Banting</td><td>Kencing manis dan darah tinggi</td></tr><tr><td>5730</td><td>Selangor</td><td>Perempuan (WN)</td><td>46</td><td>Institut Kanser Negara</td><td>Kanser</td></tr><tr><td>5731</td><td>Negeri Sembilan</td><td>Lelaki (WN)</td><td>71</td><td>Hospital Tampin</td><td>Kencing manis, darah tinggi, dan dislipidemia</td></tr><tr><td>5732</td><td>Perak</td><td>Lelaki (WN)</td><td>67</td><td>Hospital Raja Permaisuri Bainun, Ipoh</td><td>Kencing manis</td></tr><tr><td>5733</td><td>Selangor</td><td>Perempuan (WN)</td><td>78</td><td>Hospital Tengku Ampuan Rahimah, Klang</td><td>Kencing manis, darah tinggi, dan jantung</td></tr><tr><td>5734</td><td>Selangor</td><td>Perempuan (WN)</td><td>46</td><td>Hospital Selayang</td><td>Kencing manis, darah tinggi, dan dislipidemia</td></tr><tr><td>5735</td><td>Perak</td><td>Perempuan (WN)</td><td>80</td><td>Hospital Raja Permaisuri Bainun, Ipoh</td><td>Kencing manis, darah tinggi, dan jantung</td></tr><tr><td>5736</td><td>Melaka</td><td>Lelaki (WN)</td><td>55</td><td>Hospital Melaka</td><td>Kencing manis, darah tinggi, dan buah pinggang</td></tr><tr><td>5737</td><td>Selangor</td><td>Lelaki (WN)</td><td>70</td><td>Hospital Serdang</td><td>–</td></tr><tr><td>5738</td><td>Selangor</td><td>Lelaki (WN)</td><td>77</td><td>Hospital Serdang</td><td>Kencing manis</td></tr><tr><td>5739</td><td>Selangor</td><td>Perempuan (WN)</td><td>74</td><td>Hospital Serdang</td><td><em>Bullous Phemphigoid</em></td></tr><tr><td>5740</td><td>Selangor</td><td>Perempuan (WN)</td><td>73</td><td>Hospital Canselor Tuanku Muhriz, Cheras</td><td>Kanser</td></tr><tr><td>5741</td><td>Selangor</td><td>Perempuan (WN)</td><td>66</td><td>Hospital Rembau</td><td>Kencing manis, darah tinggi, dislipidemia, dan jantung</td></tr><tr><td>5742</td><td>Selangor</td><td>Lelaki (WN)</td><td>61</td><td>Hospital Sungai Buloh</td><td>Kencing manis</td></tr><tr><td>5743</td><td>Terengganu</td><td>Lelaki (WN)</td><td>42</td><td>Hospital Sultanah Nur Zahirah, Kuala Terengganu</td><td>Kencing manis, darah tinggi, dan hati</td></tr><tr><td>5744</td><td>Selangor</td><td>Perempuan (WN)</td><td>83</td><td>Hospital Canselor Tuanku Muhriz, Cheras</td><td>Kencing manis, darah tinggi, dislipidemia, jantung, dan buah pinggang</td></tr><tr><td>5745</td><td>Selangor</td><td>Lelaki (WN)</td><td>63</td><td>Jenazah dibawa ke Pusat Perubatan Universiti Malaya</td><td>Kencing manis, darah tinggi, jantung, dan buah pinggang</td></tr><tr><td>5746</td><td>WP Kuala Lumpur</td><td>Perempuan (WN)</td><td>75</td><td>Pusat Perubatan Universiti Malaya</td><td>Kencing manis, darah tinggi, dan kanser</td></tr><tr><td>5747</td><td>WP Kuala Lumpur</td><td>Lelaki (WN)</td><td>72</td><td>Hospital Kuala Lumpur</td><td>Darah tinggi, dislipidemia, dan jantung</td></tr><tr><td>5748</td><td>WP Kuala Lumpur</td><td>Lelaki (WN)</td><td>56</td><td>Hospital Ampang</td><td>Darah tinggi dan asma</td></tr><tr><td>5749</td><td>WP Kuala Lumpur</td><td>Perempuan (WN)</td><td>55</td><td>Hospital Selayang</td><td>Kencing manis, darah tinggi, dan jantung</td></tr><tr><td>5750</td><td>WP Kuala Lumpur</td><td>Lelaki (WN)</td><td>51</td><td>Hospital Kuala Lumpur</td><td>Kencing manis, darah tinggi, dislipidemia, dan strok</td></tr><tr><td>5751</td><td>Negeri Sembilan</td><td>Perempuan (WN)</td><td>98</td><td>Hospital Jelebu</td><td>Darah tinggi dan jantung</td></tr><tr><td>5752</td><td>Negeri Sembilan</td><td>Perempuan (WN)</td><td>80</td><td>Hospital Rembau</td><td>Kencing manis, darah tinggi, dan strok</td></tr><tr><td>5753</td><td>Negeri Sembilan</td><td>Perempuan (WN)</td><td>78</td><td>Hospital Rembau</td><td>Darah tinggi dan dislipidemia</td></tr><tr><td>5754</td><td>Negeri Sembilan</td><td>Lelaki (WN)</td><td>78</td><td>Hospital Jelebu</td><td>Darah tinggi, jantung, dan kanser</td></tr><tr><td>5755</td><td>Negeri Sembilan</td><td>Lelaki (WN)</td><td>73</td><td>Hospital Tuanku Ampuan Najihah, Kuala Pilah</td><td>Darah</td></tr><tr><td>5756</td><td>Negeri Sembilan</td><td>Perempuan (WN)</td><td>61</td><td>Hospital Tuanku Jaafar, Seremban</td><td>Tiroid</td></tr><tr><td>5757</td><td>Selangor</td><td>Perempuan (BWN)</td><td>69</td><td>Hospital Selayang</td><td>Darah tinggi</td></tr><tr><td>5758</td><td>WP Labuan</td><td>Lelaki (BWN)</td><td>49</td><td>Hospital Labuan</td><td>Tuberkulosis</td></tr><tr><td>5759</td><td>Selangor</td><td>Lelaki (BWN)</td><td>45</td><td>Jenazah dibawa ke Hospital Kajang</td><td>–</td></tr><tr><td>5760</td><td>WP Kuala Lumpur</td><td>Perempuan (BWN)</td><td>51</td><td>Jenazah dibawa ke Pusat Perubatan Universiti Malaya</td><td>–</td></tr><tr><td>5761</td><td>Selangor</td><td>Perempuan (BWN)</td><td>42</td><td>Jenazah dibawa ke Hospital Kajang</td><td>–</td></tr><tr><td>5762</td><td>Johor</td><td>Lelaki (BWN)</td><td>32</td><td>Hospital Pakar Sultanah Fatimah, Muar</td><td>Obesiti</td></tr><tr><td>5763</td><td>Selangor</td><td>Perempuan (BWN)</td><td>42</td><td>Hospital Serdang</td><td>Kencing manis</td></tr><tr><td>5764</td><td>Selangor</td><td>Lelaki (BWN)</td><td>44</td><td>Jenazah dibawa ke Hospital Kajang</td><td>–</td></tr><tr><td>5765</td><td>Selangor</td><td>Perempuan (BWN)</td><td>63</td><td>Hospital Selayang</td><td>Kencing manis</td></tr><tr><td>5766</td><td>Selangor</td><td>Lelaki (BWN)</td><td>57</td><td>Jenazah dibawa ke Hospital Canselor Tuanku Muhriz, Cheras</td><td>–</td></tr><tr><td>5767</td><td>Selangor</td><td>Perempuan (BWN)</td><td>50</td><td>Jenazah dibawa ke Hospital Canselor Tuanku Muhriz, Cheras</td><td>Kencing manis</td></tr><tr><td>5768</td><td>WP Kuala Lumpur</td><td>Perempuan (BWN)</td><td>60</td><td>Hospital Selayang</td><td>Kencing manis</td></tr></tbody></table></figure>
<p>*WN merujuk kepada warganegara dan BWN merujuk kepada bukan warganegara<strong><br/></strong></p>
<p><strong>LAMPIRAN 3</strong></p>
<p><strong>Perincian 7,097 kes positif COVID-19 baharu yang</strong> <strong>dilaporkan di Malaysia pada 7 Julai 2021 mengikut jenis saringan adalah seperti berikut: </strong></p>
<figure class="wp-block-table"><table><tbody><tr><td><strong>NEGERI</strong></td><td><strong>JUMLAH KES</strong><strong></strong></td><td><strong>KLUSTER</strong><strong></strong></td><td><strong>KONTAK RAPAT</strong><strong></strong></td><td><strong>IMPORT A*</strong><strong></strong></td><td><strong>LAIN-LAIN</strong><strong></strong></td></tr><tr><td><strong>SELANGOR</strong><strong></strong></td><td>3,119</td><td>240</td><td>1,503</td><td>5</td><td>1,371</td></tr><tr><td><strong>WP KUALA LUMPUR</strong><strong></strong></td><td>1,005</td><td>334</td><td>318</td><td>20</td><td>333</td></tr><tr><td><strong>NEGERI SEMBILAN</strong><strong></strong></td><td>788</td><td>268</td><td>292</td><td>–</td><td>228</td></tr><tr><td><strong>MELAKA</strong><strong></strong></td><td>358</td><td>207</td><td>115</td><td>–</td><td>36</td></tr><tr><td><strong>SARAWAK</strong><strong></strong></td><td>289</td><td>36</td><td>195</td><td>1</td><td>57</td></tr><tr><td><strong>PAHANG</strong><strong></strong></td><td>258</td><td>136</td><td>99</td><td>–</td><td>23</td></tr><tr><td><strong>SABAH</strong><strong></strong></td><td>244</td><td>63</td><td>79</td><td>–</td><td>102</td></tr><tr><td><strong>JOHOR</strong><strong></strong></td><td>224</td><td>61</td><td>124</td><td>–</td><td>39</td></tr><tr><td><strong>KEDAH</strong><strong></strong></td><td>198</td><td>64</td><td>91</td><td>–</td><td>43</td></tr><tr><td><strong>PERAK</strong><strong></strong></td><td>187</td><td>121</td><td>46</td><td>–</td><td>20</td></tr><tr><td><strong>PULAU PINANG</strong><strong></strong></td><td>140</td><td>44</td><td>34</td><td>–</td><td>62</td></tr><tr><td><strong>KELANTAN</strong><strong></strong></td><td>123</td><td>42</td><td>44</td><td>–</td><td>37</td></tr><tr><td><strong>WP LABUAN</strong><strong></strong></td><td>93</td><td>2</td><td>59</td><td>–</td><td>32</td></tr><tr><td><strong>TERENGGANU</strong><strong></strong></td><td>43</td><td>20</td><td>11</td><td>–</td><td>12</td></tr><tr><td><strong>WP PUTRAJAYA </strong><strong></strong></td><td>26</td><td>–</td><td>10</td><td>–</td><td>16</td></tr><tr><td><strong> PERLIS</strong><strong></strong></td><td>2</td><td>–</td><td>1</td><td>–</td><td>1</td></tr><tr><td><strong>JUMLAH KESELURUHAN</strong><strong></strong></td><td><strong>7,097</strong><strong></strong></td><td><strong>1,638</strong><strong></strong></td><td><strong>3,021</strong><strong></strong></td><td><strong>26</strong><strong></strong></td><td><strong>2,412</strong><strong></strong></td></tr></tbody></table></figure>
<p><strong>* </strong>Import A merujuk kepada kes penularan dari luar negara</p>
<p><strong> <br/></strong><strong>LAMPIRAN 4</strong></p>
<p><strong>KLUSTER-KLUSTER BAHARU YANG DILAPORKAN DI MALAYSIA PADA 7 JULAI 2021</strong></p>
<figure class="wp-block-table"><table><tbody><tr><td><strong>No.</strong><strong> </strong><strong><em></em></strong></td><td><strong>Nama Kluster</strong><strong> </strong><strong><em></em></strong></td><td><strong>Kategori </strong><strong></strong> <strong>Kluster</strong><strong> </strong><strong><em></em></strong></td><td><strong>Negeri</strong><strong> </strong><strong><em></em></strong></td><td><strong>Daerah</strong><strong> </strong><strong><em></em></strong></td><td><strong>Jumlah Kes</strong><strong> </strong><strong><em></em></strong></td><td><strong>Jumlah </strong><strong>d</strong><strong>isaring</strong><strong> </strong><strong><em></em></strong></td></tr><tr><td>1<strong></strong></td><td>Lorong Tiga Kampung Siol Kandis</td><td>Komuniti</td><td>Sarawak</td><td>Kuching dan Samarahan</td><td>69</td><td>213</td></tr><tr><td>2<strong></strong></td><td>Sungai Bedil Besar</td><td>Komuniti</td><td>Sarawak</td><td>Kuching</td><td>31</td><td>94</td></tr><tr><td>3<strong></strong></td><td>Pintasan Kota Belud</td><td>Komuniti</td><td>Sabah</td><td>Kota Belud</td><td>18</td><td>34</td></tr><tr><td>4<strong></strong></td><td>Siasai Dundau</td><td>Komuniti</td><td>Sabah</td><td>Kota Belud</td><td>35</td><td>149</td></tr><tr><td>5<strong></strong></td><td>Jalan Bukit 17</td><td>Komuniti</td><td>Johor</td><td>Johor Bahru</td><td>16</td><td>32</td></tr><tr><td>6<strong></strong></td><td>Jalan Pulasan 18</td><td>Komuniti</td><td>Johor</td><td>Johor Bahru</td><td>14</td><td>28</td></tr><tr><td>7<strong></strong></td><td>Taman Dovenby</td><td>Komuniti</td><td>Perak dan Selangor</td><td>Kuala Kangsar, Kinta, Larut, Matang, Selama, dan Gombak</td><td>34</td><td>61</td></tr><tr><td>8<strong></strong></td><td>Jalan Panchang</td><td>Komuniti</td><td>Selangor</td><td>Sabak Bernam</td><td>14</td><td>33</td></tr><tr><td>9<strong></strong></td><td>Jalan Nik Yusuf</td><td>Komuniti</td><td>Kelantan</td><td>Pasir Mas</td><td>14</td><td>26</td></tr><tr><td>10<strong></strong></td><td>Tasik Utama 2</td><td>Tempat Kerja</td><td>Negeri Sembilan</td><td>Seremban dan Port Dickson</td><td>27</td><td>448</td></tr><tr><td>11<strong></strong></td><td>Industri Lengkok Emas Nilai</td><td>Tempat Kerja</td><td>Negeri Sembilan</td><td>Seremban dan Port Dickson</td><td>68</td><td>1,300</td></tr><tr><td>12<strong></strong></td><td>Industri Jalan TMP Lapan</td><td>Tempat Kerja</td><td>Melaka</td><td>Melaka Tengah</td><td>22</td><td>69</td></tr><tr><td>13<strong></strong></td><td>Jalan Tun Razak Peringgit</td><td>Tempat Kerja</td><td>Melaka</td><td>Melaka Tengah</td><td>29</td><td>114</td></tr><tr><td>14<strong></strong></td><td>Jalan Metro Perdana</td><td>Tempat Kerja</td><td>WP Kuala Lumpur dan Selangor</td><td>Kepong, Titiwangsa, Gombak, Petaling, dan Kuala Selangor</td><td>19</td><td>116</td></tr><tr><td>15<strong></strong></td><td>Pasar Orkid Sentosa</td><td>Tempat Kerja</td><td>Selangor</td><td>Hulu Selangor</td><td>20</td><td>63</td></tr><tr><td>16<strong></strong></td><td>Sejantung</td><td>Pendidikan Tinggi</td><td>Selangor</td><td>Hulu Selangor</td><td>96</td><td>152</td></tr><tr><td>17<strong></strong></td><td>Jalan Limau Kampung Pasir</td><td>Kumpulan Berisiko Tinggi</td><td>Johor</td><td>Johor Bahru</td><td>8</td><td>20</td></tr><tr><td>18<strong></strong></td><td>Jalan Parit Mahang</td><td>Kumpulan Berisiko Tinggi</td><td>Selangor</td><td>Kuala Selangor</td><td>45</td><td>71</td></tr></tbody></table></figure>
<p><strong><br/></strong></p>
<p><strong>LAMPIRAN 5</strong> </p>
<p><strong>NILAI </strong><strong>R<sub>T</sub></strong><strong> MENGIKUT NEGERI</strong></p>
<p><strong>BERDASARKAN KES YANG DILAPORKAN PADA 6 JULAI 2021</strong> </p>
<figure class="wp-block-table"><table><tbody><tr><td><strong>NEGERI</strong></td><td><strong>NILAI </strong><strong>R<sub>T</sub></strong></td></tr><tr><td><strong>WP PUTRAJAYA</strong><strong></strong></td><td>1.25</td></tr><tr><td><strong>PAHANG </strong><strong></strong></td><td>1.18</td></tr><tr><td><strong>WP KUALA LUMPUR</strong><strong></strong></td><td>1.16</td></tr><tr><td><strong>SELANGOR</strong><strong></strong></td><td>1.12</td></tr><tr><td><strong>KEDAH</strong><strong></strong></td><td>1.11</td></tr><tr><td><strong>MELAKA</strong><strong></strong></td><td>1.08</td></tr><tr><td><strong>SABAH</strong><strong></strong></td><td>1.04</td></tr><tr><td><strong>PULAU PINANG</strong><strong></strong></td><td>1.03</td></tr><tr><td><strong>NEGERI SEMBILAN</strong><strong></strong></td><td>1.01</td></tr><tr><td><strong>PERAK</strong><strong></strong></td><td>0.98</td></tr><tr><td><strong>JOHOR </strong><strong></strong></td><td>0.96</td></tr><tr><td><strong>TERENGGANU</strong><strong></strong></td><td>0.94</td></tr><tr><td><strong>WP LABUAN </strong><strong></strong></td><td>0.91</td></tr><tr><td><strong>SARAWAK </strong><strong></strong></td><td>0.89</td></tr><tr><td><strong>KELANTAN</strong><strong></strong></td><td>0.82</td></tr><tr><td><strong>PERLIS</strong><strong></strong></td><td>0</td></tr><tr><td><strong>MALAYSIA</strong><strong></strong></td><td><strong>1.08</strong><strong></strong></td></tr></tbody></table></figure>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/07/06/kenyataan-akhbar-kpk-6-julai-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 6 Julai 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/07/08/kenyataan-akhbar-kpk-8-julai-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 8 Julai 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>