<div class="main-content">
<article class="post-18663 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-18663">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 17 Julai 2021 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/07/17/kenyataan-akhbar-kpk-17-julai-2021-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="7:26 pm"><time class="entry-date" datetime="2021-07-17T19:26:06+08:00">July 17, 2021</time></a> </div>
<section class="entry">
<p class="has-text-align-center"><strong>SITUASI SEMASA JANGKITAN PENYAKIT</strong></p>
<p class="has-text-align-center"><strong>CORONAVIRUS 2019 (COVID-19) DI MALAYSIA</strong></p>
<p class="has-text-align-center"><strong>17 JULAI 2021</strong></p>
<p>Kementerian Kesihatan Malaysia (KKM) ingin memaklumkan status terkini kes COVID-19 di Malaysia sehingga 17 Julai 2021 (jam 12:00 tengah hari);</p>
<ul><li>Kes sembuh :<strong> 6,629 kes </strong>(779,171 kes kumulatif, 86.0%);</li><li>Kes baharu : <strong>12,528  kes</strong> (905,851 kes kumulatif);</li><li>Kes import : <strong>19 kes</strong> (13 warganegara, 6 bukan warganegara);</li><li>Kes tempatan : <strong>12,509 kes</strong> [9,848 warganegara (78.7%);  2,661 bukan warganegara (21.3%)];</li><li>Kes aktif :<strong> 119,814 kes</strong>;</li><li>Kes yang memerlukan rawatan di Unit Rawatan Rapi (ICU): <strong>908 kes</strong>;</li><li>Kes memerlukan bantuan pernafasan : <strong>425 kes</strong>;</li><li>Kes kematian :<strong> 138 kes </strong>(6,866 kes kumulatif, 0.76%; 128 warganegara, 10 bukan warganegara);</li><li>Jumlah kluster : <strong>3,233 kluster</strong>;</li><li>Jumlah kluster baharu : <strong>28 kluster</strong>;</li><li>Jumlah kluster yang telah tamat : <strong>2,327 kluster</strong>; dan</li><li>Jumlah kluster aktif : <strong>906 kluster</strong>.</li></ul>
<p>Daripada <strong>12,528</strong><strong> </strong><strong>kes harian</strong> yang dilaporkan pada hari ini, sebanyak <strong>6,840 kes (54.6 peratus)</strong> adalah daripada  kategori 1 (tidak bergejala), <strong>5,468 kes (43.6 peratus</strong>) kategori 2 (bergejala ringan), <strong>112 kes (0.9 peratus)</strong> kategori 3 (radang paru-paru), <strong>44 kes (0.4 peratus)</strong> kategori 4 (radang paru-paru dan memerlukan bantuan oksigen), dan <strong>64 kes (0.5 peratus) </strong>kategori 5 (kritikal dan memerlukan bantuan pernafasan). Keseluruhannya, <strong>98.2 peratus</strong> kes yang dilaporkan hari ini berada pada kategori 1 dan 2.</p>
<p>Sebanyak <strong>138 kes </strong>kematian yang dilaporkan pada hari ini melibatkan <strong>46 kes</strong> di Selangor, <strong>20 kes </strong>di Negeri Sembilan, masing-masing <strong>16 kes </strong>di Wilayah Persekutuan Kuala Lumpur dan Johor, <strong>12 kes</strong> di Pahang, <strong>11 kes</strong> di Melaka, <strong>tujuh (7) kes</strong> di Kedah, <strong>empat (4) kes </strong>di Perak, <strong>tiga (3) kes </strong>di Pulau Pinang, <strong>dua (2) kes</strong> di Terengganu, dan <strong>satu (1) kes</strong> di Sabah.</p>
<p>Perincian jumlah kes mengikut negeri, kes-kes kematian dan kluster-kluster baharu adalah seperti di Lampiran 1, 2, 3 dan 4 yang disertakan bersama kenyataan media ini.<strong><u><br/></u></strong><strong><u></u></strong></p>
<p><strong><u>KADAR</u></strong><strong><u> KEBOLEHJANGKITAN COVID-19 ATAU R<sub>0 </sub>/R<sub>T </sub></u></strong><strong><u>(STATUS SEHINGGA 16 JULAI 2021) </u></strong> </p>
<p>Berdasarkan data terkini pada <strong>16 Julai 2021</strong>, nilai R<sub>T</sub> Malaysia adalah sebanyak <strong>1.19</strong>. Negeri yang mencatatkan nilai R<sub>T</sub> yang tertinggi adalah Wilayah Persekutuan Putrajaya (nilai R<sub>T</sub> 1.31). Manakala negeri-negeri lain yang mencatatkan R<sub>T</sub> melebihi 1.0 adalah Terengganu (nilai R<sub>T</sub> 1.25), Negeri Sembilan (nilai R<sub>T </sub>1.21), Kedah (nilai R<sub>T</sub> 1.20), Selangor (nilai R<sub>T</sub> 1.19), Melaka (nilai R<sub>T</sub> 1.18), Wilayah Persekutuan Kuala Lumpur (nilai R<sub>T</sub> 1.17), Pulau Pinang (nilai R<sub>T</sub> 1.14), Kelantan (nilai R<sub>T </sub>1.11), Pahang (nilai R<sub>T</sub> 1.10), Perak (nilai R<sub>T </sub>1.10), Sabah (nilai R<sub>T</sub> 1.09), dan Johor (nilai R<sub>T </sub>1.08).</p>
<p>Nilai R<sub>T</sub> mengikut negeri adalah seperti di Lampiran 5 dalam kenyataan media ini.</p>
<p><strong><u>ELAK KORBAN AKIBAT COVID-19 KLUSTER KUNJUNG MENGUNJUNG DAN KLUSTER RENTAS NEGERI SEMASA PERAYAAN HARI RAYA AIDILADHA</u></strong></p>
<p>Bermula 1 Jun 2021, iaitu sejak permulaan pelaksanaan “<em>Total lockdown</em>” sehingga data terkini 16 Julai 2021, sebanyak <strong>267 kluster komuniti</strong> dengan jumlah <strong>17,106 kes positif COVID-19</strong> telah dilaporkan oleh KKM. Kes-kes tersebut dikesan daripada sejumlah <strong>72,755 individu yang disaring</strong> <strong>(kadar positiviti 23.5 peratus)</strong> melalui <em>Active Case Detection </em>(ACD) yang dijalankan di lapangan oleh Pejabat Kesihatan Daerah (PKD) secara berterusan. Daripada jumlah 17,106 kes tersebut, 105 kematian telah dilaporkan sehingga kini dan 42 kes sedang mendapatkan rawatan di ICU.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/07/3-17721.png"><img alt="" class="wp-image-18668" data-attachment-id="18668" data-comments-opened="0" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="3-17721" data-large-file="https://kpkesihatan.files.wordpress.com/2021/07/3-17721.png?w=1024" data-medium-file="https://kpkesihatan.files.wordpress.com/2021/07/3-17721.png?w=300" data-orig-file="https://kpkesihatan.files.wordpress.com/2021/07/3-17721.png" data-orig-size="1949,1088" data-permalink="https://kpkesihatan.com/3-17721/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/07/3-17721.png?w=1024" srcset="https://kpkesihatan.files.wordpress.com/2021/07/3-17721.png?w=1024 1024w, https://kpkesihatan.files.wordpress.com/2021/07/3-17721.png?w=150 150w, https://kpkesihatan.files.wordpress.com/2021/07/3-17721.png?w=300 300w, https://kpkesihatan.files.wordpress.com/2021/07/3-17721.png?w=768 768w, https://kpkesihatan.files.wordpress.com/2021/07/3-17721.png 1949w"/></a></figure></div>
<p>Kluster-kluster komuniti ini tercetus susulan sambutan majlis perayaan yang lalu (Hari Raya Aidilfitri dan Hari Gawai), aktiviti kunjung-mengunjung di kawasan kejiranan atau kampung, perjumpaan antara ahli keluarga dari rumah-rumah yang berlainan serta majlis pengebumian. Beberapa kluster komuniti ini turut melibatkan aktiviti rentas negeri bagi tujuan yang disebutkan di atas.</p>
<p>KKM juga ingin menzahirkan kekhuatiran berkaitan <strong>21 kluster yang didapati tercetus akibat aktiviti merentas negeri</strong><strong> (Import B)</strong>. Dalam tempoh 1 Jun 2021 sehingga 16 Julai 2021 sahaja, sebanyak <strong>1,010 kes positif COVID-19</strong> telah dilaporkan dalam 21 kluster ini, iaitu daripada <strong>5,681 individu yang disaring</strong> (<strong>kadar positiviti 17.8 peratus)</strong>. Kluster-kluster ini didapati melibatkan aktiviti rentas negeri bagi tujuan sambutan perayaan, mengunjungi ahli keluarga, menghadiri majlis pengebumian serta atas urusan kerja.</p>
<p>Negeri-negeri yang melaporkan jumlah kluster rentas negeri tertinggi sejak 1 Jun 2021 adalah Perak dengan lapan (8) kluster (38.1 peratus), Terengganu dengan lima (5) kluster (23.8 peratus) serta Kelantan dengan tiga (3) kluster (14.3 peratus).</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/07/4-17721.png"><img alt="" class="wp-image-18669" data-attachment-id="18669" data-comments-opened="0" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="4-17721" data-large-file="https://kpkesihatan.files.wordpress.com/2021/07/4-17721.png?w=1024" data-medium-file="https://kpkesihatan.files.wordpress.com/2021/07/4-17721.png?w=300" data-orig-file="https://kpkesihatan.files.wordpress.com/2021/07/4-17721.png" data-orig-size="1845,1131" data-permalink="https://kpkesihatan.com/4-17721/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/07/4-17721.png?w=1024" srcset="https://kpkesihatan.files.wordpress.com/2021/07/4-17721.png?w=1024 1024w, https://kpkesihatan.files.wordpress.com/2021/07/4-17721.png?w=150 150w, https://kpkesihatan.files.wordpress.com/2021/07/4-17721.png?w=300 300w, https://kpkesihatan.files.wordpress.com/2021/07/4-17721.png?w=768 768w, https://kpkesihatan.files.wordpress.com/2021/07/4-17721.png 1845w"/></a></figure></div>
<p>Kumpulan berisiko tinggi seperti warga emas, mereka yang mempunyai masalah kesihatan seperti penyakit diabetes atau kanser merupakan kumpulan yang sangat mudah terkesan dengan jangkitan COVID-19. Kita harus sedar bahawa sistem pertahanan tubuh mereka adalah lebih rendah dan membuatkan mereka mudah dijangkiti COVID-19. Tahap kesihatan mereka juga mudah merosot apabila dijangkiti COVID-19, sehingga ada yang boleh membawa kepada kematian. </p>
<p>KKM ingin mengucapkan setinggi-tinggi terima kasih kepada semua penduduk Malaysia yang telah bersungguh-sungguh dalam mematuhi Prosedur Operasi Standard (SOP) yang digariskan dan terus kekal duduk di rumah. Walau bagaimanapun, terdapat juga segelintir individu atau pihak yang tidak bertanggungjawab serta mementingkan diri yang cuai dalam mematuhi SOP serta menyebabkan penularan kes atau kejadian kluster dalam komuniti. Bak kata pepatah, kerana nila setitik rosak susu sebelanga.</p>
<p>Justeru, KKM ingin mengambil kesempatan ini untuk menyeru masyarakat supaya mengambil iktibar dan tidak mengulangi sikap tidak bertanggungjawab, khususnya semasa sambutan Hari Raya Aidiladha yang akan diraikan pada 20 Julai 2021. Masyarakat diingatkan bahawa larangan rentas daerah dan negeri masih lagi berkuatkuasa. Begitu juga larangan kunjung-mengunjung bagi menyambut perayaan. Jangan pula dalam keseronokan menyambut Hari Raya Korban menyebabkan kita sama-sama ‘terkorban’ dek kerana COVID-19.</p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai termasuk individu-individu yang telah menerima vaksin COVID-19 agar terus mematuhi saranan serta nasihat-nasihat kesihatan yang sering ditekankan iaitu;</p>
<ul><li>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li>(Amalkan<strong> <em>Wash, Wear</em></strong> dan <strong><em>Warn</em></strong>).</li></ul>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya dilaksanakan secara berterusan.<strong></strong></p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong><strong></strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p>17 Julai 2021 @ 6:30 petang. <strong><br/></strong></p>
<p><strong>LAMPIRAN 1<a></a></strong><strong></strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 17 JULAI 2021, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SELANGOR</strong><strong></strong></td><td>4,985 (4)</td><td>317,591</td></tr><tr><td><strong>WP KUALA LUMPUR</strong><strong></strong></td><td>1,740 (15)</td><td>97,618</td></tr><tr><td><strong>JOHOR</strong><strong></strong></td><td>625</td><td>77,870</td></tr><tr><td><strong>SABAH</strong><strong></strong></td><td>647</td><td>74,479</td></tr><tr><td><strong>SARAWAK</strong><strong></strong></td><td>388</td><td>71,039</td></tr><tr><td><strong>NEGERI SEMBILAN</strong><strong></strong></td><td>1,280</td><td>60,258</td></tr><tr><td><strong>PULAU PINANG</strong><strong></strong></td><td>396</td><td>38,575</td></tr><tr><td><strong>KELANTAN</strong><strong></strong></td><td>211</td><td>37,412</td></tr><tr><td><strong>KEDAH</strong><strong></strong></td><td>701</td><td>31,854</td></tr><tr><td><strong>PERAK</strong><strong></strong></td><td>428</td><td>30,842</td></tr><tr><td><strong>MELAKA</strong><strong></strong></td><td>569</td><td>24,763</td></tr><tr><td><strong>PAHANG</strong><strong></strong></td><td>317</td><td>18,104</td></tr><tr><td><strong>TERENGGANU</strong><strong></strong></td><td>177</td><td>12,530</td></tr><tr><td><strong>WP LABUAN</strong><strong></strong></td><td>22</td><td>9,377</td></tr><tr><td><strong>WP PUTRAJAYA </strong><strong></strong></td><td>41</td><td>2,917</td></tr><tr><td><strong> PERLIS</strong><strong></strong></td><td>1</td><td>622</td></tr><tr><td><strong>JUMLAH KESELURUHAN</strong><strong></strong></td><td><strong>12,528 (19)</strong><strong></strong></td><td><strong>905,851</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LAMPIRAN 2</strong></p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/07/5-17721.png"><img alt="" class="wp-image-18666" data-attachment-id="18666" data-comments-opened="0" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="5-17721" data-large-file="https://kpkesihatan.files.wordpress.com/2021/07/5-17721.png?w=1024" data-medium-file="https://kpkesihatan.files.wordpress.com/2021/07/5-17721.png?w=300" data-orig-file="https://kpkesihatan.files.wordpress.com/2021/07/5-17721.png" data-orig-size="1479,1159" data-permalink="https://kpkesihatan.com/5-17721/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/07/5-17721.png?w=1024" srcset="https://kpkesihatan.files.wordpress.com/2021/07/5-17721.png?w=1024 1024w, https://kpkesihatan.files.wordpress.com/2021/07/5-17721.png?w=150 150w, https://kpkesihatan.files.wordpress.com/2021/07/5-17721.png?w=300 300w, https://kpkesihatan.files.wordpress.com/2021/07/5-17721.png?w=768 768w, https://kpkesihatan.files.wordpress.com/2021/07/5-17721.png 1479w"/></a></figure></div>
<p></p>
<p><strong>LAMPIRAN 3</strong></p>
<p><strong>Perincian 12,528 kes positif COVID-19 baharu yang</strong> <strong>dilaporkan di Malaysia pada 17 Julai 2021 mengikut jenis saringan adalah seperti berikut: </strong></p>
<figure class="wp-block-table"><table><tbody><tr><td><strong>NEGERI</strong></td><td><strong>JUMLAH KES</strong><strong></strong></td><td><strong>KLUSTER</strong><strong></strong></td><td><strong>KONTAK RAPAT</strong><strong></strong></td><td><strong>IMPORT A*</strong><strong></strong></td><td><strong>LAIN-LAIN</strong><strong></strong></td></tr><tr><td><strong>SELANGOR</strong><strong></strong></td><td>4,985</td><td>70</td><td>2,876</td><td>4</td><td>2,035</td></tr><tr><td><strong>WP KUALA LUMPUR</strong><strong></strong></td><td>1,740</td><td>579</td><td>647</td><td>15</td><td>499</td></tr><tr><td><strong>NEGERI SEMBILAN</strong><strong></strong></td><td>1,280</td><td>282</td><td>581</td><td>–</td><td>417</td></tr><tr><td><strong>KEDAH</strong><strong></strong></td><td>701</td><td>79</td><td>455</td><td>–</td><td>167</td></tr><tr><td><strong>SABAH</strong><strong></strong></td><td>647</td><td>287</td><td>220</td><td>–</td><td>140</td></tr><tr><td><strong>JOHOR</strong><strong></strong></td><td>625</td><td>325</td><td>213</td><td>–</td><td>87</td></tr><tr><td><strong>MELAKA</strong><strong></strong></td><td>569</td><td>303</td><td>142</td><td>–</td><td>124</td></tr><tr><td><strong>PERAK</strong><strong></strong></td><td>428</td><td>152</td><td>100</td><td>–</td><td>176</td></tr><tr><td><strong>PULAU PINANG</strong><strong></strong></td><td>396</td><td>172</td><td>135</td><td>–</td><td>89</td></tr><tr><td><strong>SARAWAK</strong><strong></strong></td><td>388</td><td>57</td><td>271</td><td>–</td><td>60</td></tr><tr><td><strong>PAHANG</strong><strong></strong></td><td>317</td><td>81</td><td>195</td><td>–</td><td>41</td></tr><tr><td><strong>KELANTAN</strong><strong></strong></td><td>211</td><td>131</td><td>54</td><td>–</td><td>26</td></tr><tr><td><strong>TERENGGANU</strong><strong></strong></td><td>177</td><td>84</td><td>75</td><td>–</td><td>18</td></tr><tr><td><strong>WP PUTRAJAYA </strong><strong></strong></td><td>41</td><td>–</td><td>26</td><td>–</td><td>15</td></tr><tr><td><strong>WP LABUAN</strong><strong></strong></td><td>22</td><td>4</td><td>6</td><td>–</td><td>12</td></tr><tr><td><strong> PERLIS</strong><strong></strong></td><td>1</td><td>–</td><td>1</td><td>–</td><td>–</td></tr><tr><td><strong>JUMLAH KESELURUHAN</strong></td><td><strong>12,528</strong><strong></strong></td><td><strong>2,606</strong><strong></strong></td><td><strong>5,997</strong><strong></strong></td><td><strong>19</strong><strong></strong></td><td><strong>3,906</strong><strong></strong></td></tr></tbody></table></figure>
<p><strong>* </strong>Import A merujuk kepada kes penularan dari luar negara</p>
<p><strong> <br/></strong><strong>LAMPIRAN 4</strong></p>
<p><strong>KLUSTER-KLUSTER BAHARU YANG DILAPORKAN DI MALAYSIA PADA 17 JULAI 2021</strong></p>
<figure class="wp-block-table"><table><tbody><tr><td><strong>No</strong></td><td><strong>Nama Kluster</strong></td><td><strong>Kategori</strong><em></em> <strong>Kluster</strong></td><td><strong>Negeri</strong></td><td><strong>Daerah</strong></td><td><strong>Jumlah Kes</strong></td><td><strong>Jumlah </strong><strong>d</strong><strong>isaring</strong></td></tr><tr><td>1<strong></strong></td><td>Jalan Langsat Choh</td><td>Tempat Kerja</td><td>Johor</td><td>Pontian</td><td>30</td><td>78</td></tr><tr><td>2<strong></strong></td><td>Jalan Penaga 18</td><td>Tempat Kerja</td><td>Johor</td><td>Johor Bahru</td><td>11</td><td>80</td></tr><tr><td>3<strong></strong></td><td>Jalan Keluli Empat</td><td>Tempat Kerja</td><td>Johor</td><td>Johor Bahru</td><td>46</td><td>236</td></tr><tr><td>4<strong></strong></td><td>Perindustrian PLO 34</td><td>Tempat Kerja</td><td>Johor</td><td>Kulai</td><td>12</td><td>52</td></tr><tr><td>5<strong></strong></td><td>Lorong Perusahaan 10</td><td>Tempat Kerja</td><td>Pulau Pinang</td><td>Seberang Perai Tengah</td><td>16</td><td>155</td></tr><tr><td>6<strong></strong></td><td>Lorong Jelawat</td><td>Tempat Kerja</td><td>Pulau Pinang</td><td>Seberang Perai Tengah, dan Seberang Perai Utara</td><td>31</td><td>717</td></tr><tr><td>7<strong></strong></td><td>Lorong Perusahaan 8B</td><td>Tempat Kerja</td><td>Pulau Pinang</td><td>Seberang Perai Tengah, Seberang Perai Selatan, dan Seberang Perai Utara</td><td>57</td><td>705</td></tr><tr><td>8<strong></strong></td><td>Lorong Perusahaan Baru Tiga</td><td>Tempat Kerja</td><td>Pulau Pinang</td><td>Seberang Perai Tengah, Seberang Perai Utara, dan Seberang Perai Selatan</td><td>17</td><td>103</td></tr><tr><td>9<strong></strong></td><td>Saujana Putra Satu</td><td>Tempat Kerja</td><td>Selangor</td><td>Kuala Langat dan Petaling</td><td>75</td><td>492</td></tr><tr><td>10<strong></strong></td><td>Industri Alam Perdana</td><td>Tempat Kerja</td><td>Selangor</td><td>Kuala Selangor</td><td>49</td><td>105</td></tr><tr><td>11<strong></strong></td><td>Industri Saujana Teratai</td><td>Tempat Kerja</td><td>Selangor</td><td>Kuala Selangor</td><td>14</td><td>17</td></tr><tr><td>12<strong></strong></td><td>Tapak Bina Jalan Batu View</td><td>Tempat Kerja</td><td>WP Kuala Lumpur</td><td>Kepong</td><td>141</td><td>327</td></tr><tr><td>13<strong></strong></td><td>Jalan Limau Purut</td><td>Tempat Kerja</td><td>WP Kuala Lumpur</td><td>Lembah Pantai</td><td>23</td><td>26</td></tr><tr><td>14<strong></strong></td><td>Tapak Bina Jalan Awan Besar</td><td>Tempat Kerja</td><td>WP Kuala Lumpur</td><td>Lembah Pantai</td><td>270</td><td>287</td></tr><tr><td>15<strong></strong></td><td>Industri Jalan Usaha 13</td><td>Tempat Kerja</td><td>Melaka</td><td>Melaka Tengah</td><td>29</td><td>220</td></tr><tr><td>16<strong></strong></td><td>Industri Lot 11 Tangga Batu</td><td>Tempat Kerja</td><td>Melaka</td><td>Melaka Tengah</td><td>150</td><td>585</td></tr><tr><td>17<strong></strong></td><td>Industri Lot Lima Batu Berendam</td><td>Tempat Kerja</td><td>Melaka</td><td>Melaka Tengah dan Alor Gajah</td><td>34</td><td>852</td></tr><tr><td>18<strong></strong></td><td>Industri Jalan TJ Utara</td><td>Tempat Kerja</td><td>Negeri Sembilan</td><td>Seremban</td><td>48</td><td>61</td></tr><tr><td>19<strong></strong></td><td>Industri Chembong</td><td>Tempat Kerja</td><td>Negeri Sembilan</td><td>Rembau</td><td>60</td><td>226</td></tr><tr><td>20<strong></strong></td><td>Kampung Tanjung Tok Sadang</td><td>Komuniti</td><td>Kelantan</td><td>Kota Bharu</td><td>12</td><td>20</td></tr><tr><td>21<strong></strong></td><td>Kampung Bujuk</td><td>Komuniti</td><td>Kelantan</td><td>Pasir Mas</td><td>14</td><td>17</td></tr><tr><td>22<strong></strong></td><td>Kampung Kepas</td><td>Komuniti</td><td>Kelantan</td><td>Machang</td><td>7</td><td>12</td></tr><tr><td>23<strong></strong></td><td>Rantau Melor</td><td>Komuniti</td><td>Pahang</td><td>Jerantut</td><td>7</td><td>25</td></tr><tr><td>24<strong></strong></td><td>Jambatan Liawan</td><td>Komuniti</td><td>Sabah</td><td>Keningau</td><td>45</td><td>256</td></tr><tr><td>25<strong></strong></td><td>Bedup Longgo</td><td>Komuniti</td><td>Sarawak</td><td>Serian</td><td>25</td><td>93</td></tr><tr><td>26<strong></strong></td><td>Lorong Chinniah</td><td>Kumpulan Berisiko Tinggi</td><td>Selangor</td><td>Klang</td><td>16</td><td>21</td></tr><tr><td>27<strong></strong></td><td>Paya Datuk</td><td>Kumpulan Berisiko Tinggi</td><td>Melaka</td><td>Alor Gajah, Melaka Tengah, dan Jasin</td><td>58</td><td>294</td></tr><tr><td>28<strong></strong></td><td>Jalan Seri Tawar</td><td>Pendidikan Lain</td><td>Pulau Pinang</td><td>Seberang Perai Utara</td><td>12</td><td>21</td></tr></tbody></table></figure>
<p><strong><br/></strong></p>
<p><strong>LAMPIRAN 5</strong> </p>
<p><strong>NILAI </strong><strong>R<sub>T</sub></strong><strong> MENGIKUT NEGERI</strong></p>
<p><strong>BERDASARKAN KES YANG DILAPORKAN PADA 16 JULAI 2021</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>NILAI </strong><strong>R<sub>T</sub></strong></td></tr><tr><td><strong>WP PUTRAJAYA</strong><strong></strong></td><td>1.31</td></tr><tr><td><strong>TERENGGANU</strong><strong></strong></td><td>1.25</td></tr><tr><td><strong>NEGERI SEMBILAN</strong><strong></strong></td><td>1.21</td></tr><tr><td><strong>KEDAH</strong><strong></strong></td><td>1.20</td></tr><tr><td><strong>SELANGOR</strong><strong></strong></td><td>1.19</td></tr><tr><td><strong>MELAKA</strong><strong></strong></td><td>1.18</td></tr><tr><td><strong>WP KUALA LUMPUR</strong><strong></strong></td><td>1.17</td></tr><tr><td><strong>PULAU PINANG</strong><strong></strong></td><td>1.14</td></tr><tr><td><strong>KELANTAN</strong><strong></strong></td><td>1.11</td></tr><tr><td><strong>PAHANG</strong><strong></strong></td><td>1.10</td></tr><tr><td><strong>PERAK</strong><strong></strong></td><td>1.10</td></tr><tr><td><strong>SABAH</strong><strong></strong></td><td>1.09</td></tr><tr><td><strong>JOHOR</strong><strong></strong></td><td>1.08</td></tr><tr><td><strong>SARAWAK</strong><strong></strong></td><td>0.92</td></tr><tr><td><strong>WP LABUAN</strong><strong></strong></td><td>0.76</td></tr><tr><td><strong>PERLIS</strong><strong></strong></td><td>0</td></tr><tr><td><strong>MALAYSIA</strong><strong></strong></td><td><strong>1.19</strong><strong></strong></td></tr></tbody></table></figure>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/07/16/kenyataan-akhbar-kpk-16-julai-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 16 Julai 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/07/18/kenyataan-akhbar-kpk-18-julai-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 18 Julai 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>