<div class="main-content">
<article class="post-15152 post type-post status-publish format-standard has-post-thumbnail hentry category-communicable-disease category-crisis-disaster tag-covid-19 layout-horizontal-right" id="post-15152">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 3 September 2020 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2020/09/03/kenyataan-akhbar-kpk-3-september-2020-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="4:56 pm"><time class="entry-date" datetime="2020-09-03T16:56:23+08:00">September 3, 2020</time></a> </div>
<section class="entry">
<p><strong><u>STATUS TERKINI KES DISAHKAN COVID-19 YANG TELAH PULIH</u></strong></p>
<p>Kementerian Kesihatan Malaysia (KKM) ingin memaklumkan bahawa terdapat <strong>empat (4) kes </strong>yang telah pulih COVID-19 pada hari ini. Jumlah kumulatif kes yang telah pulih sepenuhnya dari COVID-19 adalah sebanyak <strong>9,083</strong> kes (96.9 peratus daripada jumlah keseluruhan kes).</p>
<div class="wp-block-image"><figure class="aligncenter size-large"><img alt="" class="wp-image-15157" data-attachment-id="15157" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="Mapping baru BM – 3Nov-01" data-large-file="https://kpkesihatan.files.wordpress.com/2020/09/mapping-baru-bm-3nov-01.jpg?w=1024" data-medium-file="https://kpkesihatan.files.wordpress.com/2020/09/mapping-baru-bm-3nov-01.jpg?w=300" data-orig-file="https://kpkesihatan.files.wordpress.com/2020/09/mapping-baru-bm-3nov-01.jpg" data-orig-size="5405,3630" data-permalink="https://kpkesihatan.com/2020/09/03/kenyataan-akhbar-kpk-3-september-2020-situasi-semasa-jangkitan-penyakit-coronavirus-2019-covid-19-di-malaysia/mapping-baru-bm-3nov-01/" sizes="(max-width: 1024px) 100vw, 1024px" src="https://kpkesihatan.files.wordpress.com/2020/09/mapping-baru-bm-3nov-01.jpg?w=1024" srcset="https://kpkesihatan.files.wordpress.com/2020/09/mapping-baru-bm-3nov-01.jpg?w=1024 1024w, https://kpkesihatan.files.wordpress.com/2020/09/mapping-baru-bm-3nov-01.jpg?w=2048 2048w, https://kpkesihatan.files.wordpress.com/2020/09/mapping-baru-bm-3nov-01.jpg?w=150 150w, https://kpkesihatan.files.wordpress.com/2020/09/mapping-baru-bm-3nov-01.jpg?w=300 300w, https://kpkesihatan.files.wordpress.com/2020/09/mapping-baru-bm-3nov-01.jpg?w=768 768w"/></figure></div>
<p><strong><u>STATUS TERKINI KES COVID-19 DI MALAYSIA</u></strong></p>
<p>Sehingga 3 September 2020 pukul 12:00 tengah hari, terdapat <strong>14 kes</strong> baharu yang telah dilaporkan. Ini menjadikan jumlah kes positif COVID-19 di Malaysia adalah sebanyak<a> </a><strong>9,374 kes</strong>. Oleh itu, <strong>jumlah kes aktif dengan kebolehjangkitan COVID-19 adalah 163 kes</strong>. Mereka telah diasingkan dan diberi rawatan.</p>
<p>Ingin dimaklumkan daripada 14 kes baharu yang dilaporkan, empat (4) kes adalah kes import yang telah mendapat <strong>jangkitan di luar negara</strong> yang melibatkan dua (2) <strong>warganegara Malaysia </strong>dan dua (2) <strong>bukan warganegara</strong><strong>.</strong> Empat (4) kes import tersebut adalah dari negara:</p>
<ul><li>Singapura (3 kes: 2 kes di Negeri Sembilan dan 1 kes di Johor); dan</li><li>Filipina (1 kes di Wilayah Persekutuan Kuala Lumpur).</li></ul>
<p>Daripada 10 kes <strong>penularan di dalam negara</strong>, enam (6) kes adalah di kalangan warganegara Malaysia dan empat (4) kes adalah bukan warganegara.</p>
<p>Perincian kes penularan COVID-19 dalam negara di kalangan <strong>warganegara Malaysia</strong> (6 kes) adalah :</p>
<ul><li>Kedah – empat (4) kes:</li><li>Tiga (3) kes daripada Kluster Tawar; dan</li><li>Satu (1) daripada Kluster Telaga.</li><li>Sabah: Dua (2) kes daripada Kluster Benteng LD.</li></ul>
<p>Kesemua kes jangkitan dalam negara di kalangan <strong>bukan warganegara</strong> (4 kes) adalah di Sabah iaitu kes daripada Kluster Benteng LD.</p>
<p>Kluster-kluster ini akan diperincikan di bawah.</p>
<p>Sehingga kini, terdapat empat (4) kes positif COVID-19 yang sedang dirawat di Unit Rawatan Rapi (ICU), di mana tiga (3) kes memerlukan bantuan pernafasan.</p>
<p>Adalah dimaklumkan bahawa <strong>tiada</strong> pertambahan kes kematian berkaitan COVID-19 dilaporkan pada hari ini. Justeru, jumlah kumulatif kes kematian COVID-19 di Malaysia adalah kekal sebanyak <strong>128 kes</strong> (1.37 peratus daripada jumlah keseluruhan kes).</p>
<div class="wp-block-image"><figure class="aligncenter size-large"><img alt="" class="wp-image-15159" data-attachment-id="15159" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="NEW-White-Update-case-number-covid-19-2 (2)" data-large-file="https://kpkesihatan.files.wordpress.com/2020/09/new-white-update-case-number-covid-19-2-2-1.jpg?w=1024" data-medium-file="https://kpkesihatan.files.wordpress.com/2020/09/new-white-update-case-number-covid-19-2-2-1.jpg?w=300" data-orig-file="https://kpkesihatan.files.wordpress.com/2020/09/new-white-update-case-number-covid-19-2-2-1.jpg" data-orig-size="2783,1784" data-permalink="https://kpkesihatan.com/2020/09/03/kenyataan-akhbar-kpk-3-september-2020-situasi-semasa-jangkitan-penyakit-coronavirus-2019-covid-19-di-malaysia/new-white-update-case-number-covid-19-2-2-2/" sizes="(max-width: 1024px) 100vw, 1024px" src="https://kpkesihatan.files.wordpress.com/2020/09/new-white-update-case-number-covid-19-2-2-1.jpg?w=1024" srcset="https://kpkesihatan.files.wordpress.com/2020/09/new-white-update-case-number-covid-19-2-2-1.jpg?w=1024 1024w, https://kpkesihatan.files.wordpress.com/2020/09/new-white-update-case-number-covid-19-2-2-1.jpg?w=2048 2048w, https://kpkesihatan.files.wordpress.com/2020/09/new-white-update-case-number-covid-19-2-2-1.jpg?w=150 150w, https://kpkesihatan.files.wordpress.com/2020/09/new-white-update-case-number-covid-19-2-2-1.jpg?w=300 300w, https://kpkesihatan.files.wordpress.com/2020/09/new-white-update-case-number-covid-19-2-2-1.jpg?w=768 768w"/></figure></div>
<p><strong><u>STATUS TERKINI KLUSTER BENTENG LD</u></strong></p>
<p>KKM ingin memaklumkan bahawa terdapat pertambahan tujuh (7) kes dalam kluster ini. Enam (6) daripada tujuh (7) kes ini adalah kes baharu. Ini menjadikan jumlah kes positif kluster ini 14 kes.</p>
<p>Hasil siasatan lanjut kluster mendapati satu (1) kes positif COVID-19 yang melibatkan seorang banduan di Penjara Tawau, Sabah (iaitu kes ke-9351 yang dilaporkan pada 1 September 2020) berkait rapat dengan kluster ini. Beliau mempunyai sejarah dimasukkan ke Ibu Pejabat Polis Daerah (IPD) Lahad Datu bagi perbicaraan sebutan kes, di mana beliau didapati mempunyai kontak rapat dengan kedua-dua kes indeks kluster ini (iaitu kes ke-9344 dan kes ke-9345) .</p>
<p>Enam (6) kes baharu yang dilaporkan hari ini telah dikesan di Penjara Tawau. Empat (4) daripada kes tersebut turut mempunyai sejarah ke IPD Lahad Datu serta mempunyai kontak rapat dengan kes indeks. Mereka telah balik ke Penjara Tawau pada 28 Ogos 2020 dan seterusnya menjangkiti dua (2) lagi banduan baharu di Penjara Tawau. Kesemua kes positif baharu ini tidak bergejala dan telah dimasukkan ke Hospital Tawau.</p>
<p>Sehingga 3 September 2020, seramai 336 orang telah disaring. Daripada jumlah ini:</p>
<ul><li>14 kes dikesan positif COVID-19;</li><li>123 individu negatif; dan</li><li>199 individu masih menunggu keputusan.</li></ul>
<p>Jumlah saringan yang telah dilaksanakan bagi kluster ini melibatkan:</p>
<ul><li>121 orang banduan;</li><li>83 orang kakitangan penjara;</li><li>68 orang ahli keluarga kakitangan dan banduan;</li><li>61 anggota polis; dan</li><li>3 orang pegawai agensi kerajaan yang lain. </li></ul>
<p><strong><u>PERTAMBAHAN KES BAGI KLUSTER TAWAR, KLUSTER BUNGA DAN KLUSTER TELAGA</u></strong></p>
<p>Ingin dimaklumkan bahawa terdapat pertambahan kes bagi tiga (3) buah kluster lagi iaitu Kluster Tawar, Kluster Bunga dan Kluster Telaga.</p>
<ol><li><strong><u>Kluster Tawar</u></strong></li></ol>
<p>Terdapat <strong>tiga (3) kes</strong> baharu dilaporkan bagi Kluster Tawar di negeri Kedah, dua (2) kes tersebut dikesan dari kawasan Perintah Kawalan Pergerakan Diperketatkan (PKPD) secara pentadbiran. Justeru, menjadikan jumlah kes positif COVID-19 dalam kluster ini sebanyak <strong>78 kes</strong>. Sehingga 3 September 2020 jam 12 tengah hari, seramai <strong>18,164 </strong>orang telah disaring dalam kluster ini. Pecahan saringan mengikut negeri yang terbabit adalah seperti berikut:</p>
<ol type="i"><li>Kedah (17,619 disaring):<ul><li>67 kes dikesan positif COVID-19;</li><li>17,415 individu negatif; dan</li><li>137 individu masih menunggu keputusan.</li></ul></li><li>Pulau Pinang (kekal 534 saringan):<ul><li>11 kes dikesan positif COVID-19; dan</li><li>523 individu negatif.</li></ul></li><li>Perak: Kekal 11 saringan, di mana semua adalah negatif.</li></ol>
<p>Tiada saringan baharu di Pulau Pinang dan Perak. Bagi kawasan Perintah Kawalan Pergerakan Diperketatkan (PKPD) secara pentadbiran di Amanjaya, Kedah, seramai 12,903 orang telah disaring di tiga (3) zon yang terbabit (iaitu Zon Kenanga, Zon Mawar dan Zon Melur). Setakat ini tiga (3) kes positif telah dilaporkan. Manakala 12,867 dilaporkan negatif COVID-19 dan 33 masih menunggu keputusan ujian makmal.</p>
<p><strong>2. <u>Kluster Bunga</u></strong></p>
<p>Terdapat <strong>dua (2) kes</strong> baharu dilaporkan bagi kluster ini di Negeri Sembilan, justeru menjadikan jumlah kes dikesan positif COVID-19 dalam kluster ini sebanyak <strong>enam (6) kes</strong>. Sehingga 3 September 2020 jam 12 tengah hari, seramai 55 orang telah disaring dalam kluster ini. Pecahan saringan mengikut negeri yang terbabit adalah seperti berikut:</p>
<ol type="i"><li>Negeri Sembilan (41 disaring):<ul><li>Dua (2) kes dikesan positif COVID-19;</li><li>34 individu negatif; dan</li><li>Lima (5) individu masih menunggu keputusan.</li></ul></li><li> Selangor (10 disaring):<ul><li>Empat (4) kes dikesan positif COVID-19; dan</li><li>Enam (6) individu negatif<a>.</a></li></ul></li><li>Terengganu (4 disaring):<ul><li>Empat (4) individu negatif. </li></ul></li></ol>
<p><strong>3. Kluster Telaga</strong></p>
<p>Terdapat <strong>satu (1) kes</strong> baharu dilaporkan bagi Kluster Telaga di negeri Kedah, justeru menjadikan jumlah kes dikesan positif COVID-19 dalam kluster ini sebanyak <strong>tujuh (7) kes</strong>. Sehingga 3 September 2020 jam 12 tengah hari, seramai 2,089 orang telah disaring dalam kluster ini. Pecahan saringan mengikut negeri yang terbabit adalah seperti berikut:</p>
<ol type="i"><li>Kedah (2,083 disaring):<ul><li>Tujuh (7) kes dikesan positif COVID-19;</li><li>1,401 individu negatif; dan</li><li>675 individu masih menunggu keputusan.</li></ul></li><li>Pulau Pinang (6 disaring):<ul><li>Satu (1) individu negatif; dan</li><li>Lima (5) individu masih menunggu keputusan.</li></ul></li></ol>
<p>Pengesanan kes secara aktif <em>(Active Case Detection)</em> dan saringan kontak rapat bagi semua kluster ini masih diteruskan. Situasi terkini kluster akan dimaklumkan dari semasa ke semasa.</p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai agar terus patuhi saranan serta nasihat-nasihat kesihatan yang sering ditekankan. Jadikanlah nasihat-nasihat ini satu kebiasaan baharu dalam kehidupan harian:</p>
<ul><li><strong>Elakkan 3S / 3C :</strong> iaitu elakkan kawasan yang <strong>sesak (<em>Crowded place</em>)</strong>, elakkan kawasan yang <strong>sempit</strong> <strong>(<em>Confined space</em>)</strong> dan elak <strong>sembang </strong>atau bertutur dengan jarak yang <strong>dekat (<em>Close conversation)</em></strong><em>.</em></li></ul>
<ul><li><strong>Amalkan 3W :</strong> iaitu kerap mencuci tangan dengan air dan sabun (<strong><em>Wash</em></strong>), memakai alat pelitup muka (<em>facemask</em>) di tempat awam yang telah diwajibkan oleh pihak Majlis Keselamatan Negara (MKN) mulai 1 Ogos 2020 atau jika bergejala (<strong><em>Wear</em></strong>), dan (<strong><em>Warn</em></strong>) iaitu amaran dari KKM yang lebih berkonsep peringatan seperti:</li></ul>
<ul><li>Elakkan bersalaman / bersentuhan termasuk melagakan mana-mana bahagian tubuh badan sebagai menggantikan cara kebiasaan bersalam;<ul><li>Amalkan etika batuk dan bersin;</li></ul><ul><li>Dapatkan rawatan segera jika bergejala;</li></ul><ul><li>Duduk di rumah dan elakkan kunjung-mengunjung;</li></ul><ul><li>Lakukan aktiviti disinfeksi dan pembersihan di kawasan yang kerap disentuh.</li></ul></li></ul>
<p>Patuhlah kepada S.O.P sebagai normal baharu iaitu:</p>
<ul><li><strong>S :</strong> Syarat-syarat seperti yang ditetapkan di bawah Perintah Kawalan Pergerakan Pemulihan (PKPP);</li><li><strong>O :</strong> Orang yang berisiko tinggi seperti kanak-kanak, bayi, warga emas dan orang kurang upaya (OKU) perlu dilindungi, individu tidak sihat dan bergejala dikehendaki segera menjalani pemeriksaan kesihatan;</li><li><strong>P :</strong> Penjarakan fizikal <em>(</em><em>physical</em><em> distancing)</em> sekurang-kurangnya 1 meter diamalkan pada setiap masa.</li></ul>
<p>KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak Pertubuhan Kesihatan Sedunia (WHO). Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Sekian, terima kasih.</p>
<p></p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong></p>
<p>3 September 2020 @ 5.00 petang.<strong><br/></strong></p>
<p></p>
<p class="has-text-align-center"><strong>BILANGAN KES COVID-19 MENGIKUT NEGERI DI MALAYSIA</strong></p>
<p class="has-text-align-center"><strong>(SEHINGGA </strong><strong>3 SEPTEMBER</strong><strong> 2020, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>PERLIS</strong></td><td>0</td><td>32</td></tr><tr><td><strong>KEDAH</strong></td><td>4</td><td>222</td></tr><tr><td><strong>PULAU PINANG</strong></td><td>0</td><td>136</td></tr><tr><td><strong>PERAK</strong></td><td>0</td><td>269</td></tr><tr><td><strong>SELANGOR</strong></td><td>0</td><td>2,175</td></tr><tr><td><strong>NEGERI SEMBILAN</strong></td><td>2 (2)</td><td>1,036</td></tr><tr><td><strong>MELAKA</strong></td><td>0</td><td>262</td></tr><tr><td><strong>JOHOR</strong></td><td>1 (1)</td><td>752</td></tr><tr><td><strong>PAHANG</strong></td><td>0</td><td>371</td></tr><tr><td><strong>TERENGGANU</strong></td><td>0</td><td>114</td></tr><tr><td><strong>KELANTAN</strong></td><td>0</td><td>160</td></tr><tr><td><strong>SABAH</strong></td><td>6</td><td>432</td></tr><tr><td><strong>SARAWAK</strong></td><td>0</td><td>699</td></tr><tr><td><strong>W.P. KUALA LUMPUR</strong></td><td>1 (1)</td><td>2,592</td></tr><tr><td><strong>W.P. PUTRAJAYA</strong></td><td>0</td><td>99</td></tr><tr><td><strong>W.P. LABUAN</strong></td><td>0</td><td>23</td></tr><tr><td><strong>JUMLAH KESELURUHAN</strong></td><td><strong>14 (4)</strong></td><td><strong>9,374</strong></td></tr></tbody></table></figure>
<p>*(   ) adalah merujuk kepada kes-kes import</p>
<p></p>
<figure class="wp-block-image"><img alt="" src=""/></figure>
<p class="has-text-align-center"><strong>PRESS STATEMENT</strong></p>
<p class="has-text-align-center"><strong>MINISTRY OF HEALTH MALAYSIA</strong></p>
<p></p>
<p class="has-text-align-center"><strong>UPDATES ON THE CORONAVIRUS DISEASE 2019 (COVID-19)</strong></p>
<p class="has-text-align-center"><strong>SITUATION IN MALAYSIA</strong></p>
<p class="has-text-align-center"><strong>3 September 2020</strong></p>
<p></p>
<p><strong>Current Status of Confirmed COVID-19 Cases Who Have Recovered</strong></p>
<p>The Ministry of Health (MOH) would like to inform that <strong>four (4) cases </strong>have fully recovered and discharged today. <strong>Cumulatively, 9,083 confirmed COVID-19 cases have been discharged </strong>(96.9% of total cumulative cases).</p>
<div class="wp-block-image"><figure class="aligncenter size-large"><img alt="" class="wp-image-15155" data-attachment-id="15155" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="NewMapping Bi 3Nov-01" data-large-file="https://kpkesihatan.files.wordpress.com/2020/09/newmapping-bi-3nov-01.jpg?w=1024" data-medium-file="https://kpkesihatan.files.wordpress.com/2020/09/newmapping-bi-3nov-01.jpg?w=300" data-orig-file="https://kpkesihatan.files.wordpress.com/2020/09/newmapping-bi-3nov-01.jpg" data-orig-size="5422,3558" data-permalink="https://kpkesihatan.com/2020/09/03/kenyataan-akhbar-kpk-3-september-2020-situasi-semasa-jangkitan-penyakit-coronavirus-2019-covid-19-di-malaysia/newmapping-bi-3nov-01/" sizes="(max-width: 1024px) 100vw, 1024px" src="https://kpkesihatan.files.wordpress.com/2020/09/newmapping-bi-3nov-01.jpg?w=1024" srcset="https://kpkesihatan.files.wordpress.com/2020/09/newmapping-bi-3nov-01.jpg?w=1024 1024w, https://kpkesihatan.files.wordpress.com/2020/09/newmapping-bi-3nov-01.jpg?w=2048 2048w, https://kpkesihatan.files.wordpress.com/2020/09/newmapping-bi-3nov-01.jpg?w=150 150w, https://kpkesihatan.files.wordpress.com/2020/09/newmapping-bi-3nov-01.jpg?w=300 300w, https://kpkesihatan.files.wordpress.com/2020/09/newmapping-bi-3nov-01.jpg?w=768 768w"/></figure></div>
<p><strong>Current Situation of COVID-19 in Malaysia</strong></p>
<p>3 September 2020, 12 pm – a total of <strong>14 additional </strong><strong>confirmed COVID-19 cases </strong>were reported to the National Crisis Preparedness and Response Centre (CPRC) MOH today. Cumulatively there are now <strong>9,374 confirmed COVID-19 cases</strong> in Malaysia. Therefore, there are <strong>currently 163 active and infective COVID-19 cases</strong>. They have all been isolated and given treatment.</p>
<p>Of the 14 additional cases reported today, four (4) are imported cases who were<strong> infected overseas</strong>, involving two (2) <strong>Malaysians </strong>and two (2) <strong>non-Malaysians</strong>. They were travellers from the following countries:</p>
<ul><li>Singapore – 3 cases; 2 cases in Negeri Sembilan and 1 case in Johor.</li><li>Philippines – 1 case in Kuala Lumpur</li></ul>
<p>Of the 10 <strong>local transmission</strong> cases, six (6) cases are among Malaysians and four (4) cases among non-Malaysians.</p>
<p>The details of the local transmission cases among <strong>Malaysians </strong>(6 cases) are as follows:</p>
<ul><li>Kedah – 4 cases:<ul><li>3 cases: From the Tawar Cluster.</li></ul><ul><li>1 case: From the Telaga Cluster</li></ul></li><li>Sabah – 2 cases: From the Benteng LD Cluster.</li></ul>
<p>All of the local transmission cases among <strong>non-Malaysians </strong>(4 cases) are from Sabah i.e. from the Benteng LD Cluster.</p>
<p>All of these clusters are detailed below.</p>
<p>Currently, <strong>four (4) confirmed COVID-19 cases</strong> are receiving treatment in the <strong>intensive care units (ICUs)</strong>, with <strong>three (3) patients</strong> on ventilation support.</p>
<p><strong>No additional COVID-19 death </strong>was reported to the National CPRC MOH today. Cumulatively, there remains <strong>128 COVID-19 deaths </strong>in Malaysia (1.37% of total cumulative cases).</p>
<div class="wp-block-image"><figure class="aligncenter size-large"><img alt="" class="wp-image-15158" data-attachment-id="15158" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="NEW-White-Update-case-number-covid-19 (2)" data-large-file="https://kpkesihatan.files.wordpress.com/2020/09/new-white-update-case-number-covid-19-2-2.jpg?w=857" data-medium-file="https://kpkesihatan.files.wordpress.com/2020/09/new-white-update-case-number-covid-19-2-2.jpg?w=251" data-orig-file="https://kpkesihatan.files.wordpress.com/2020/09/new-white-update-case-number-covid-19-2-2.jpg" data-orig-size="2783,3327" data-permalink="https://kpkesihatan.com/2020/09/03/kenyataan-akhbar-kpk-3-september-2020-situasi-semasa-jangkitan-penyakit-coronavirus-2019-covid-19-di-malaysia/new-white-update-case-number-covid-19-2-5/" sizes="(max-width: 857px) 100vw, 857px" src="https://kpkesihatan.files.wordpress.com/2020/09/new-white-update-case-number-covid-19-2-2.jpg?w=857" srcset="https://kpkesihatan.files.wordpress.com/2020/09/new-white-update-case-number-covid-19-2-2.jpg?w=857 857w, https://kpkesihatan.files.wordpress.com/2020/09/new-white-update-case-number-covid-19-2-2.jpg?w=1714 1714w, https://kpkesihatan.files.wordpress.com/2020/09/new-white-update-case-number-covid-19-2-2.jpg?w=125 125w, https://kpkesihatan.files.wordpress.com/2020/09/new-white-update-case-number-covid-19-2-2.jpg?w=251 251w, https://kpkesihatan.files.wordpress.com/2020/09/new-white-update-case-number-covid-19-2-2.jpg?w=768 768w"/></figure></div>
<p><strong>Current Status of the Benteng LD Cluster</strong></p>
<p>MOH would like to inform of seven (7) additional confirmed COVID-19 cases in this cluster. Six (6) of the seven (7) cases are reported today. Cumulatively, there are now 14 confirmed COVID-19 cases in this cluster.</p>
<p>Investigation found that one (1) confirmed COVID-19 case involving a prisoner in Tawau Prison, Sabah (Case 9,351 case that was reported on 1 September 2020) was closely related to this cluster. The case has a history of being detained at the Lahad Datu District Police Headquarters for a case mentioning trial, where he was found to have close contact with both index cases of this cluster (Case 9,344 and Case 9,345).</p>
<p>The six (6) additional confirmed cases reported today have been detected at the Tawau Prison. Four (4) of these cases also have a history of being at the Lahad Datu District Police Headquarters and had close contact with the index cases. They returned to Tawau Prison on 28 August 2020 and subsequently infected two (2) new prisoners at the Tawau Prison. All these additional confirmed cases were not symptomatic and have been admitted into Tawau Hospital.</p>
<p>As of 3 September 2020, 12 pm, a total of 336 individuals have been screened. Of these:</p>
<ul><li>14 confirmed COVID-19 cases</li><li>123 individuals tested negative</li><li>199 individuals awaiting results</li></ul>
<p>The individuals screened were of the following categories:</p>
<ul><li>121 prisoners</li><li>83 prison staff</li><li>68 family members of staff and prisoners</li><li>61 police personnel</li><li>3 officers from other government agencies</li></ul>
<p><strong>Additional Confirmed Cases for the Tawar Cluster, Bunga Cluster and Telaga Cluster</strong></p>
<p>MOH would like to inform of additional confirmed cases for three clusters i.e. the Tawar Cluster, Bunga Cluster and Telaga Cluster.</p>
<p><strong>1. The Tawar Cluster</strong></p>
<p><strong>Three (3) additional confirmed cases</strong> are reported today for this cluster in Kedah, with (2) cases detected from the area of the administrative Enhanced Movement Control Order (EMCO). Cumulatively, there are now <strong>78 confirmed COVID-19 cases </strong>in this cluster. As of 3 September 2020, 12 pm, a total of <strong>18,164 individuals</strong> have been screened in this cluster.</p>
<p>The breakdown of screening by states involved is as follows:</p>
<ol type="i"><li>Kedah (17,619 individuals screened):<ul><li>67 confirmed COVID-19 cases</li><li>17,415 individuals tested negative</li><li>137 individuals awaiting results</li></ul></li><li>Pulau Pinang (534 individuals screened – no new screening):<ul><li>11 confirmed COVID-19 cases</li><li>523 individuals tested negative</li></ul></li><li>Perak: 11 individuals screened; no new screening. All negative.</li></ol>
<p>There were no new screening in Pulau Pinang and Perak. For the area of the administrative EMCO in Amanjaya, Kedah, a total of 12,903 individuals have been screened in the three (3) zones involved (i.e. Kenanga Zone, Mawar Zone and Melur Zone). So far, three (3) confirmed COVID-19 cases have been reported, with 12,867 individuals tested negative and 33 individuals are awaiting results.</p>
<p><strong>2. The Bunga Cluster</strong></p>
<p>There are <strong>two (2) additional confirmed cases</strong> reported today for this cluster in Negeri Sembilan, thus cumulatively there are now <strong>six (6) confirmed COVID-19 cases</strong> in this cluster. As of 3 September 2020, 12 pm, a total of <strong>55 individuals </strong>have been screened in this cluster. The breakdown of screening by states involved is as follows:</p>
<ol type="i"><li>Negeri Sembilan (41 individuals screened):<ul><li>Two (2) confirmed COVID-19 cases</li><li>34 individuals tested negative</li><li>5 individuals awaiting results</li></ul></li><li>Selangor (10 individuals screened):<ul><li>Four (4) confirmed COVID-19 cases</li><li>6 individuals tested negative</li></ul></li><li>Terengganu (4 individuals screened):<ul><li>4 individuals tested negative</li></ul></li></ol>
<p><strong>3. The Telaga Cluster</strong></p>
<p><strong>One (1) additional confirmed case</strong> is reported today for this cluster in Kedah. Cumulatively there are now <strong>seven (7) confirmed COVID-19 cases </strong>in this cluster. As of 3 September 2020, 12 pm, a total of 2,089 individuals have been screened in this cluster. The breakdown of screening by states involved is as follows:</p>
<ol type="i"><li>Kedah (2,083 individuals screened):<ul><li>Seven (7) confirmed COVID-19 cases</li><li>1,401 individuals tested negative</li><li>675 individuals awaiting results</li></ul></li><li>Pulau Pinang (6 individuals screened):<ul><li>1 individual tested negative</li><li>5 individuals awaiting results</li></ul></li></ol>
<p>Active case detection and screening of close contacts for all these clusters are still ongoing. The current situation of these clusters will be informed from time to time.</p>
<p><strong>Health Advisory on COVID-19</strong></p>
<p>MOH advices the public to continue to follow the recommendations and health advisories that are often emphasised. These advisories must be incorporated as the new normal in our daily life, including:</p>
<ul><li>Avoid the <strong>3Cs</strong>: Avoid <strong>C</strong>rowded places; <strong>C</strong>onfined spaces; and <strong>C</strong>lose conversations.</li></ul>
<ul><li>Practice the <strong>3Ws</strong>: <strong>W</strong>ash hands frequently with water and soap; <strong>W</strong>earing facemasks is now mandatory in public areas (starting from 1 August 2020 as directed by the National Security Council) or highly recommended if symptomatic; <strong>W</strong>arn self and others for the following, in line with MOH’s advisories:<ul><li>Avoid shaking hands or touching others, including bumping parts of the body in lieu of shaking hands</li></ul><ul><li>Practice good coughing and sneezing etiquette</li></ul><ul><li>Seek early treatment if symptomatic</li></ul><ul><li>Stay at home and avoid from visiting others</li></ul><ul><li>Regularly clean and disinfect commonly touched surfaces in common areas</li></ul></li></ul>
<p>In addition to the SOPs, continue to adhere to <strong>THiS</strong> as the new normal:</p>
<ul><li><strong>T</strong>: Terms set under the Recovery Movement Control Order (RMCO)</li><li><strong>Hi</strong>: High-risk groups such as children, infants, older adults and the disabled must be protected, and if unwell with symptoms, to seek early treatment</li><li><strong>S</strong>: Safe physical distancing is practiced at all times, of at least 1 metre away from others</li></ul>
<p>MOH will continue to monitor the development of the COVID-19 situation, both in the country as well as internationally, based on available information from the World Health Organization (WHO). The public will be continuously updated on the latest information. In addition, MOH will ensure that appropriate preventive and control measures are continuously implemented.</p>
<p>Thank you.</p>
<p></p>
<p><strong>Tan Sri Dato’ Seri Dr Noor Hisham Abdullah</strong></p>
<p>Director General of Health Malaysia</p>
<p>3 September 2020 @ 5.00 pm<br/></p>
<p></p>
<p class="has-text-align-center"><strong>Number of Confirmed COVID-19 Cases in Malaysia, by States</strong></p>
<p class="has-text-align-center">(Cumulative, as of 3 September 2020, 12 pm)</p>
<figure class="wp-block-table"><table><tbody><tr><td><strong>State</strong></td><td><strong>No. of New Cases *</strong></td><td><strong>Cumulative</strong></td></tr><tr><td>Perlis</td><td>0</td><td>32</td></tr><tr><td>Kedah</td><td>4</td><td>222</td></tr><tr><td>Pulau Pinang</td><td>0</td><td>136</td></tr><tr><td>Perak</td><td>0</td><td>269</td></tr><tr><td>Selangor</td><td>0</td><td>2,175</td></tr><tr><td>Negeri Sembilan</td><td>2 (2)</td><td>1,036</td></tr><tr><td>Melaka</td><td>0</td><td>262</td></tr><tr><td>Johor</td><td>1 (1)</td><td>752</td></tr><tr><td>Pahang</td><td>0</td><td>371</td></tr><tr><td>Terengganu</td><td>0</td><td>114</td></tr><tr><td>Kelantan</td><td>0</td><td>160</td></tr><tr><td>Sabah</td><td>6</td><td>432</td></tr><tr><td>Sarawak</td><td>0</td><td>699</td></tr><tr><td>WP Kuala Lumpur</td><td>1 (1)</td><td>2,592</td></tr><tr><td>WP Putrajaya</td><td>0</td><td>99</td></tr><tr><td>WP Labuan</td><td>0</td><td>23</td></tr><tr><td><strong>Total</strong></td><td><strong>14 (4)</strong><strong></strong></td><td><strong>9,374</strong><strong></strong></td></tr></tbody></table></figure>
<p>*(   ) refers to imported confirmed COVID-19 case</p>
<p></p>
<p></p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2020/09/02/kenyataan-akhbar-kpk-2-september-2020-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 2 September 2020 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2020/09/04/kenyataan-akhbar-kpk-4-september-2020-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 4 September 2020 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>