<div class="main-content">
<article class="post-12123 post type-post status-publish format-standard has-post-thumbnail hentry category-press layout-horizontal-right" id="post-12123">
<a class="post-lead-category" href="https://kpkesihatan.com/category/press/">Press</a>
<h1 class="title">Kenyataan Akhbar KPK 10 Februari 2020 – Situasi Terkini Kejadian 2019-nCoV di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2020/02/10/kenyataan-akhbar-kpk-10-februari-2020-situasi-terkini-kejadian-2019-ncov-di-malaysia/" rel="bookmark" title="6:23 am"><time class="entry-date" datetime="2020-02-10T06:23:01+08:00">February 10, 2020</time></a> </div>
<section class="entry">
<p>Kementerian Kesihatan Malaysia ingin merujuk kepada berita tular di media sosial mengenai seorang lelaki tempatan berumur 31 tahun yang bekerja di Macau, China dan mempunyai sejarah perjalanan melawat ke tanah besar China sebelum kembali ke Malaysia pada 1 Februari 2020.</p>
<p>Beliau mula merasa tidak sihat dan batuk pada 3 Februari 2020. Pada 4 dan 6 Februari 2020 beliau telah pergi ke klinik dan telah diberi ubat. Pada 7 Februari 2020, beliau masih tidak sihat dan mendapatkan rawatan di Klinik Kesihatan di mana selanjutnya pada hari yang sama beliau telah dirujuk ke Hospital Banting, Selangor untuk pemeriksaan dan rawatan. Setelah disaring dan disiasat beliau dikesan mengalami radang paru-paru (pneumonia) dan telah dimasukkan ke hospital tersebut.</p>
<p>Pemeriksaan seterusnya mendapati beliau menghidap Severe Acute Respiratory Infection (SARI) dan memerlukan pemantauan rapi. Beliau seterusnya telah dirujuk dengan segera ke Hospital Sungai Buloh. Pihak hospital sudah pun memulakan rawatan dan menjalankan siasatan lanjut. Sampel klinikal pesakit telah diambil dan pada 9 Februari 2020 telah disahkan positif 2019-nCoV.</p>
<p>Jabatan Kesihatan Negeri Selangor dan Pejabat Kesihatan Daerah Kuala Langat telah pun dimaklumkan untuk mengambil tindakan siasatan, pengesanan kontak rapat, langkah pencegahan dan kawalan. Saya ingin menasihatkan penduduk di daerah Banting agar bertenang. Kementerian Kesihatan telah mengambil tindakan sewajarnya dan akan memaklumkan perkembangan terkini dari semasa ke semasa. KKM juga ingin menyeru orang ramai agar sekiranya memerlukan penerangan mengenai penyakit ini atau ingin mendapatkan maklumat lanjut berhubung sesuatu kejadian penyakit, hubungilah hotline di CPRC Kebangsaan di talian berikut:</p>
<p>03 88810200</p>
<p>03 88810600</p>
<p>03 88810700</p>
<p>Atau emel: cprc@moh.gov.my</p>
<p> </p>
<p>Sekian, terima kasih.</p>
<h4>DATUK DR. NOOR HISHAM ABDULLAH</h4>
<h4>Ketua Pengarah Kesihatan Malaysia</h4>
<h4>10 Februari 2020</h4>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/press/" rel="category tag">Press</a> </p>
</div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2020/02/09/kenyataan-akhbar-kpk-9-februari-2020-situasi-terkini-jangkitan-2019-ncov-dan-pengesanan-kes-baharu-di-malaysia/" rel="prev">Kenyataan Akhbar KPK 9 Februari 2020 – Situasi Terkini Jangkitan 2019-nCoV dan Pengesanan Kes Baharu di Malaysia</a></span>
</div>
<div class="next">
<span class="more-link"><a href="https://kpkesihatan.com/2020/02/13/laboratory-readiness-for-detecting-the-2019-novel-coronavirus-2019-ncov-infection-in-malaysia/" rel="next">Laboratory Readiness for Detecting the 2019 novel coronavirus (2019-nCoV) infection in Malaysia</a></span>
</div>
</nav>
</div>