<div class="main-content">
<article class="post-16609 post type-post status-publish format-standard has-post-thumbnail hentry category-press layout-horizontal-right" id="post-16609">
<a class="post-lead-category" href="https://kpkesihatan.com/category/press/">Press</a>
<h1 class="title">Kenyataan Akhbar KPK 28 November 2020 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2020/11/28/kenyataan-akhbar-kpk-28-november-2020-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:23 pm"><time class="entry-date" datetime="2020-11-28T18:23:42+08:00">November 28, 2020</time></a> </div>
<section class="entry">
<p><strong><u>STATUS TERKINI KES DISAHKAN COVID-19 YANG TELAH PULIH</u></strong><strong><u></u></strong></p>
<p>Kementerian Kesihatan Malaysia (KKM) ingin memaklumkan pada hari ini bilangan kes sembuh COVID-19 adalah sebanyak <strong>1,110 kes. </strong>Ini menjadikan jumlah kumulatif kes sembuh sepenuhnya daripada COVID-19 adalah <strong> 51,314 kes (81.2 peratus daripada jumlah keseluruhan kes).  </strong></p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2020/11/discaj-28-nov.png"><img alt="" class="wp-image-16612" data-attachment-id="16612" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="discaj-28-nov" data-large-file="https://kpkesihatan.files.wordpress.com/2020/11/discaj-28-nov.png?w=794" data-medium-file="https://kpkesihatan.files.wordpress.com/2020/11/discaj-28-nov.png?w=300" data-orig-file="https://kpkesihatan.files.wordpress.com/2020/11/discaj-28-nov.png" data-orig-size="794,446" data-permalink="https://kpkesihatan.com/discaj-28-nov/" sizes="(max-width: 794px) 100vw, 794px" src="https://kpkesihatan.files.wordpress.com/2020/11/discaj-28-nov.png?w=794" srcset="https://kpkesihatan.files.wordpress.com/2020/11/discaj-28-nov.png 794w, https://kpkesihatan.files.wordpress.com/2020/11/discaj-28-nov.png?w=150 150w, https://kpkesihatan.files.wordpress.com/2020/11/discaj-28-nov.png?w=300 300w, https://kpkesihatan.files.wordpress.com/2020/11/discaj-28-nov.png?w=768 768w"/></a></figure></div>
<p><strong><u>STATUS TERKINI KES COVID-19 DI MALAYSIA</u></strong><strong><u></u></strong></p>
<p>Pada hari ini, 28 November 2020, negara kita telah merekodkan kes harian baharu sebanyak <strong><u>1,315 kes</u></strong>. Inimenjadikan jumlah kes positif COVID-19 di Malaysia adalah sebanyak<strong> 63,176 kes</strong>. Manakala, <strong>jumlah kes aktif dengan kebolehjangkitan COVID-19 pula adalah 11,508 kes.</strong> Daripada jumlah kes baharu berkenaan, terdapat lima (5) kes import yang mendapat jangkitan dari luar negara dan 1,310 kes adalah merupakan penularan COVID-19 dalam negara.</p>
<p>Negeri Sabah pada hari ini masih melaporkan kes harian tertinggi iaitu sebanyak <strong>476 kes (36.2 peratus), </strong>di mana <strong>406 kes (85.3 peratus)</strong> daripada kes-kes dikesan di negeri Sabah adalah hasil saringan kluster-kluster dan kontak rapat kes positif COVID-19 yang giat dijalankan di lapangan. Ini diikuti oleh negeri Selangor sebanyak <strong>266 kes (20.2 peratus) </strong>dan Wilayah Persekutuan Kuala Lumpur  sebanyak <strong>191 kes (14.5 peratus)</strong>.</p>
<p>Sebanyak <strong>112 kes (8.5 peratus)</strong> yang dilaporkan pula adalah berkaitan kluster-kluster di Pusat Tahanan Sementara (PTS) dan penjara yang membabitkan Kluster PTS Sibuga (99 kes), Kluster Tembok (8 kes), Kluster Penjara Reman (2 kes),  Kluster Rumah Merah (2 kes), dan Kluster Penjara Kepayan (1 kes).</p>
<p>Perincian penuh jumlah kes mengikut negeri adalah seperti di <strong>Lampiran 1 dan 2</strong>.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2020/11/mapping-baru-bm-nov28-01.jpg"><img alt="" class="wp-image-16616" data-attachment-id="16616" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="mapping-baru-bm-nov28-01" data-large-file="https://kpkesihatan.files.wordpress.com/2020/11/mapping-baru-bm-nov28-01.jpg?w=1024" data-medium-file="https://kpkesihatan.files.wordpress.com/2020/11/mapping-baru-bm-nov28-01.jpg?w=300" data-orig-file="https://kpkesihatan.files.wordpress.com/2020/11/mapping-baru-bm-nov28-01.jpg" data-orig-size="5405,3629" data-permalink="https://kpkesihatan.com/mapping-baru-bm-nov28-01-2/" sizes="(max-width: 1024px) 100vw, 1024px" src="https://kpkesihatan.files.wordpress.com/2020/11/mapping-baru-bm-nov28-01.jpg?w=1024" srcset="https://kpkesihatan.files.wordpress.com/2020/11/mapping-baru-bm-nov28-01.jpg?w=1024 1024w, https://kpkesihatan.files.wordpress.com/2020/11/mapping-baru-bm-nov28-01.jpg?w=2048 2048w, https://kpkesihatan.files.wordpress.com/2020/11/mapping-baru-bm-nov28-01.jpg?w=150 150w, https://kpkesihatan.files.wordpress.com/2020/11/mapping-baru-bm-nov28-01.jpg?w=300 300w, https://kpkesihatan.files.wordpress.com/2020/11/mapping-baru-bm-nov28-01.jpg?w=768 768w"/></a></figure></div>
<p>Sehingga kini, terdapat<strong> 118 kes </strong>positif COVID-19 yang sedang dirawat di <strong>Unit Rawatan Rapi (ICU),</strong> di mana<strong> 43 kes </strong>memerlukan bantuan pernafasan.</p>
<p>Dukacita dimaklumkan, terdapat pertambahan<strong> empat (4) kes</strong> kematian COVID-19 pada hari ini, menjadikan jumlah kumulatif kes kematian COVID-19 di Malaysia adalah sebanyak <strong>354 kes</strong> <strong>(0.56 peratus daripada jumlah keseluruhan kes)</strong>.</p>
<p>Ringkasan kes kematian hari ini adalah seperti berikut:</p>
<figure class="wp-block-table"><table><tbody><tr><td><strong>No. Kematian</strong></td><td><strong>Kes No.</strong></td><td><strong>Negeri</strong></td><td><strong>Jantina (warganegara)</strong></td><td><strong>Umur (tahun)</strong></td><td><strong>Hospital / Tempat Kematian</strong></td><td><strong>Latar Belakang</strong></td></tr><tr><td>351</td><td>39785</td><td>Sabah</td><td>Lelaki (WN)</td><td>84</td><td>Hospital Duchess of Kent</td><td>Penyakit darah tinggi, dislipidemia dan penyakit mata</td></tr><tr><td>352</td><td>35037</td><td>  Sabah  </td><td>Lelaki (BWN)</td><td>130</td><td>  Disahkan kematian di Hospital Tuaran  </td><td>–</td></tr><tr><td>353</td><td>59135</td><td>Sabah</td><td>Perempuan (BWN)</td><td>4</td><td>  Disahkan kematian di Hospital Tawau  </td><td>–</td></tr><tr><td>354</td><td>60140</td><td>Sabah</td><td>Perempuan (BWN)</td><td>60</td><td>  Disahkan kematian di Hospital Duchess of Kent  </td><td>–</td></tr></tbody></table></figure>
<p>*WN merujuk kepada warganegara dan BWN merujuk kepada bukan warganegara.</p>
<p>KKM mengucapkan takziah kepada semua ahli keluarga mereka.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2020/11/new-white-update-case-number-covid-19-15.jpg"><img alt="" class="wp-image-16617" data-attachment-id="16617" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="new-white-update-case-number-covid-19-15" data-large-file="https://kpkesihatan.files.wordpress.com/2020/11/new-white-update-case-number-covid-19-15.jpg?w=815" data-medium-file="https://kpkesihatan.files.wordpress.com/2020/11/new-white-update-case-number-covid-19-15.jpg?w=239" data-orig-file="https://kpkesihatan.files.wordpress.com/2020/11/new-white-update-case-number-covid-19-15.jpg" data-orig-size="2782,3496" data-permalink="https://kpkesihatan.com/new-white-update-case-number-covid-19-15-3/" sizes="(max-width: 815px) 100vw, 815px" src="https://kpkesihatan.files.wordpress.com/2020/11/new-white-update-case-number-covid-19-15.jpg?w=815" srcset="https://kpkesihatan.files.wordpress.com/2020/11/new-white-update-case-number-covid-19-15.jpg?w=815 815w, https://kpkesihatan.files.wordpress.com/2020/11/new-white-update-case-number-covid-19-15.jpg?w=1630 1630w, https://kpkesihatan.files.wordpress.com/2020/11/new-white-update-case-number-covid-19-15.jpg?w=119 119w, https://kpkesihatan.files.wordpress.com/2020/11/new-white-update-case-number-covid-19-15.jpg?w=239 239w, https://kpkesihatan.files.wordpress.com/2020/11/new-white-update-case-number-covid-19-15.jpg?w=768 768w"/></a></figure></div>
<p><strong><u>MAKLUMAT TERKINI BERKAITAN KLUSTER-KLUSTER</u></strong></p>
<p>Sehingga 28 November 2020, terdapat sebanyak <strong>35</strong><strong>5</strong><strong> kluster</strong> telah dilaporkan termasuk<strong> enam (6) kluster</strong> baharu yang dilaporkan pada hari ini. Jumlah kluster yang telah tamat pula adalah sebanyak<strong> 175 kluster</strong> termasuk <strong>dua (2) kluster </strong>yang tamat pada hari ini iaitu Kluster Menara dan Kluster Simera. Ini menjadikan jumlah kluster aktif yang dipantau adalah sebanyak <strong>18</strong><strong>0</strong><strong> kluster</strong>. Daripada jumlah tersebut, sebanyak<strong>44</strong><strong> kluster</strong> melaporkan pertambahan kes. Kluster-kluster yang melaporkan pertambahan kes baharu tertinggi pada hari ini adalah <strong>Kluster Enggor (126 kes)</strong>, <strong>Kluster Teratai (90 kes) dan Kluster Bintang (71 kes).</strong></p>
<p><strong><u>KLUSTER BAHARU</u></strong></p>
<p>KKM juga ingin memaklumkan terdapat enam (6) kluster baharu yang telah dikenal pasti pada hari ini iaitu;</p>
<ul type="1"><li><strong><u>KLUSTER PTS SIBUGA</u></strong></li></ul>
<p>Kluster ini melibatkan daerah Sandakan, Sabah. Kes indeks (iaitu kes ke-35885) telah dilaporkan positif COVID-19 pada 5 November 2020 hasil saringan individu bergejala. Sehingga 28 November 2020, sejumlah 324 individu telah disaring, di mana <strong>104 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER TAPAK BINA JESSELTON</u></strong></li></ul>
<p>Kluster ini melibatkan daerah Kota Kinabalu, Sabah. Kes-kes bagi kluster ini dilaporkan positif COVID-19 pada 28 November 2020 hasil saringan di tempat kerja. Sehingga 28 November 2020, sejumlah 181 individu telah disaring, di mana<strong> 44 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER DERMAGA</u></strong></li></ul>
<p>Kluster ini melibatkan daerah Sandakan, Sabah. Kes indeks (iaitu kes ke-25325) telah dilaporkan positif COVID-19 pada 24 Oktober 2020 hasil saringan individu bergejala. Sehingga 28 November 2020, sejumlah 297 individu telah disaring, di mana <strong>34 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER TEMPASUK</u></strong></li></ul>
<p>Kluster ini melibatkan daerah Kota Belud, Sabah. Kes indeks (iaitu kes ke-56849) telah dilaporkan positif COVID-19 pada 24 November 2020 melalui saringan individu bergejala. Sehingga 28 November 2020, sejumlah 149 individu telah disaring, di mana <strong>12 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER UD SS2</u></strong></li></ul>
<p>Kluster ini melibatkan daerah Petaling, Selangor. Kes indeks (iaitu kes ke-61360) telah dilaporkan positif COVID-19 pada 27 November 2020 hasil saringan individu bergejala. Sehingga 28 November 2020, sejumlah 40 individu telah disaring, di mana <strong>13 kes</strong> telah dikesan positif COVID-19.</p>
<ul><li><strong><u>KLUSTER TAPAK BINA AWAN BARU</u></strong></li></ul>
<p>Kluster ini melibatkan daerah Kepong dan Cheras di Wilayah Persekutuan Kuala Lumpur. Kes-kes dalam kluster ini telah dilaporkan positif COVID-19 pada 28 November 2020 melalui saringan bersasar ke atas pekerja-pekerja di sebuah tapak pembinaan. Sehingga 28 November 2020, sejumlah 442 individu telah disaring, di mana <strong>31 kes</strong> telah dikesan positif COVID-19.</p>
<p><strong><u>PATUHI PROSEDUR AMALAN STANDARD (SOP) KETIKA MENGHADIRI SEBARANG JENIS PERHIMPUNAN DAN KETIKA BERADA DI TEMPAT AWAM</u></strong></p>
<p>Seperti diketahui umum, COVID-19 menular dari individu ke individu lain melalui titisan cecair pernafasan (<em>respiratory droplet</em>) apabila seseorang batuk, bersin, bercakap dan melalui sentuhan. Oleh yang demikian, sekiranya jarak fizikal di antara seseorang individu dan individu lain kurang dari jarak satu (1) meter, risiko jangkitan adalah lebih tinggi.</p>
<p>Kebelakangan ini, didapati semakin banyak kluster-kluster yang terbentuk daripada perhimpunan sosial <strong>yang tidak mengikut</strong> SOP. Ini termasuklah perhimpunan besar-besaran yang melibatkan kaum keluarga, majlis keraian dan upacara keagamaan.</p>
<p>Menurut laporan siasatan yang diterima, perhimpunan-perhimpunan ini telah turut dihadiri oleh <strong>individu-individu yang bergejala</strong>. Sebagai contoh:</p>
<ol type="1"><li>Kluster Enggor di negeri Perak dan Kluster Indah Mas di Wilayah Persekutuan Kuala Lumpur dan Selangor. Kes-kes yang dilaporkan di dalam kluster ini bermula dengan perhimpunan keluarga yang seterusnya telah merebak dalam komuniti;</li><li>Kluster Inai dan Kluster Jambul di Sabah adalah di antara kluster yang berpunca daripada majlis keraian; dan</li><li>Kluster Mentari yang melibatkan negeri Selangor, Negeri Sembilan dan Wilayah Persekutuan Kuala Lumpur berpunca daripada upacara keagamaan yang melibatkan ahli keluarga serta kenalan yang hadir di sebuah upacara kematian di Nilai, Negeri Sembilan.</li></ol>
<p>Penjarakan fizikal sememangnya sukar diamalkan di kawasan yang sesak dan sempit, namun mengambil iktibar daripada kejadian kluster-kluster ini, masyarakat dinasihatkan untuk akur dan patuh kepada nasihat yang diberikan. Ini bagi mengurangkan risiko jangkitan di dalam komuniti.</p>
<p>Aktiviti perhimpunan yang dianjurkan tanpa mematuhi SOP dapat meningkatkan risiko penularan COVID-19 kepada orang ramai. Justeru, adalah amat penting bagi kita sentiasa berwaspada dan berusaha melindungi diri sendiri, keluarga dan juga masyarakat di sekeliling kita daripada mendapat jangkitan COVID-19. Penularan virus ini boleh dielakkan dengan sentiasa memastikan penjarakan fizikal yang selamat, kerap mencuci tangan dengan air dan sabun atau <em>hand sanitizer</em> serta pemakaian alat pelitup muka.</p>
<p>KKM menggesa orang ramai supaya tetap patuh kepada SOP di semua keadaan dan tempat. Biasakan yang betul, dan betulkan yang biasa.</p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai agar terus patuhi saranan serta nasihat-nasihat kesihatan yang sering ditekankan iaitu;</p>
<ul><li><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li><strong>Amalkan 3W: (</strong>Amalkan<strong> <em>Wash, Wear</em></strong> dan <strong><em>Warn</em></strong>)</li></ul>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p><strong>28 November 2020 @ 5.30 petang.</strong><strong></strong><strong><br/></strong></p>
<p><strong>LAMPIRAN 1</strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 28 NOVEMBER 2020, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SABAH</strong></td><td>476</td><td>28,155</td></tr><tr><td><strong>SELANGOR</strong></td><td>266 (1)</td><td>13,295</td></tr><tr><td><strong>W.P. KUALA LUMPUR</strong></td><td>191 (4)</td><td>5,594</td></tr><tr><td><strong>NEGERI SEMBILAN</strong></td><td>41</td><td>4,742</td></tr><tr><td><strong>KEDAH</strong></td><td>17</td><td>2,480</td></tr><tr><td><strong>PULAU PINANG</strong></td><td>92</td><td>1,982</td></tr><tr><td><strong>PERAK</strong></td><td>167</td><td>1,665</td></tr><tr><td><strong>W.P. LABUAN</strong></td><td>0</td><td>1,291</td></tr><tr><td><strong>JOHOR</strong></td><td>46</td><td>1,288</td></tr><tr><td><strong>SARAWAK</strong></td><td>0</td><td>1,062</td></tr><tr><td><strong>PAHANG</strong></td><td>0</td><td>400</td></tr><tr><td><strong>MELAKA</strong></td><td>1</td><td>386</td></tr><tr><td><strong>KELANTAN</strong></td><td>18</td><td>353</td></tr><tr><td><strong>TERENGGANU</strong></td><td>0</td><td>236</td></tr><tr><td><strong>W.P. PUTRAJAYA</strong></td><td>0</td><td>204</td></tr><tr><td><strong>PERLIS</strong></td><td>0</td><td>43</td></tr><tr><td><strong>JUMLAH KESELURUHAN</strong></td><td><strong>1,315 (5)</strong><strong></strong></td><td><strong>63,176</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LAMPIRAN 2</strong><strong></strong></p>
<p><strong>Perincian 1,315 kes positif COVID-19 baharu yang</strong> <strong>dilaporkan di Malaysia pada 28 November 2020 adalah seperti berikut: </strong></p>
<ul><li><strong><u>Sabah</u></strong><strong>: 476 kes </strong><ul><li>259 kes daripada kluster-kluster, termasuk 167 kes daripada kluster baharu iaitu <strong>Kluster PTS Sibuga</strong>, <strong>Kluster </strong><strong>Tapak Bina </strong><strong>Jesselton, Kluster Dermaga dan Kluster Tempasuk</strong>;</li></ul><ul><li>147 kes daripada saringan kontak rapat kes positif COVID-19; dan</li></ul><ul><li>70 kes daripada lain-lain saringan COVID-19.</li></ul></li></ul>
<ul><li><strong><u>Selangor</u></strong><strong>: 266 kes </strong><strong></strong><ul><li>177 kes daripada kluster-kluster, termasuk sembilan (9)  kes daripada kluster baharu iaitu <strong>Kluster UD SS2</strong>;</li></ul><ul><li>65 kes daripada saringan kontak rapat kes positif COVID-19;</li></ul><ul><li>Satu (1) kes import dari luar negara; dan</li></ul><ul><li>23 kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Kuala Lumpur</u></strong><strong>: 191 kes</strong>  <ul><li>176 kes daripada kluster-kluster, termasuk 31 kes daripada kluster baharu iaitu <strong>Kluster Tapak Bina Awan Baru</strong>;</li></ul><ul><li>Lima (5) kes daripada saringan kontak rapat kes positif COVID-19;</li></ul><ul><li>Empat (4) kes import dari luar negara; dan</li></ul><ul><li>Enam (6) kes daripada lain-lain saringan COVID-19. </li></ul></li></ul>
<ul><li><strong><u>Perak</u></strong><strong>: 167 kes</strong><ul><li>151 kes daripada kluster-kluster sedia ada; dan</li></ul><ul><li>16 kes daripada lain-lain saringan COVID-19.</li></ul></li></ul>
<ul><li><strong><u>Pulau Pinang</u></strong><strong>: 92 kes</strong> <ul><li>83 kes daripada kluster-kluster sedia ada;</li></ul><ul><li>Satu (1) kes daripada saringan kontak rapat kes positif COVID-19; dan</li></ul><ul><li>Lapan (8) kes daripada lain-lain saringan COVID-19.</li></ul></li></ul>
<ul><li><strong><u>Johor</u></strong><strong>: 46 kes</strong><ul><li>29 kes daripada kluster-kluster sedia ada;</li></ul><ul><li>10 kes daripada saringan kontak rapat kes positif COVID-19; dan</li></ul><ul><li>Tujuh (7) kes daripada lain-lain saringan COVID-19. </li></ul></li></ul>
<ul><li><strong><u>Negeri Sembilan</u></strong><strong>: 41 kes</strong><strong></strong><ul><li>35 kes daripada kluster-kluster sedia ada;<strong></strong></li></ul><ul><li>Lima (5) kes daripada saringan kontak rapat kes positif COVID-19; dan<strong></strong></li></ul><ul><li>Satu (1) kes daripada lain-lain saringan COVID-19. <strong></strong></li></ul></li></ul>
<ul><li><strong><u>Kelantan</u></strong><strong>: 18 kes</strong> <ul><li>12 kes daripada kluster-kluster sedia ada; dan</li></ul><ul><li>Enam (6) kes daripada saringan kontak rapat kes positif COVID-19.</li></ul></li></ul>
<ul><li><strong><u>Kedah</u></strong><strong>: 17 kes</strong><strong></strong><ul><li>16 kesdaripada kluster sedia ada; dan<strong></strong></li></ul><ul><li>Satu (1) kes daripada lain-lain saringan COVID-19. <strong></strong></li></ul></li></ul>
<ul><li><strong><u>Melaka</u></strong><strong>: Satu (1) kes </strong>daripada lain-lain saringan COVID-19.<strong></strong></li></ul>
<p></p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/press/" rel="category tag">Press</a> </p>
</div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2020/11/27/kenyataan-akhbar-kpk-27-november-2020-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 27 November 2020 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2020/11/29/kenyataan-akhbar-kpk-29-november-2020-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 29 November 2020 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>