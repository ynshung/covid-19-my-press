<div class="main-content">
<article class="post-16505 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-16505">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 21 November 2020 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2020/11/21/kenyataan-akhbar-kpk-21-november-2020-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:19 pm"><time class="entry-date" datetime="2020-11-21T18:19:24+08:00">November 21, 2020</time></a> </div>
<section class="entry">
<p><strong><u>STATUS TERKINI KES DISAHKAN COVID-19 YANG TELAH PULIH</u></strong><strong><u></u></strong></p>
<p>Kementerian Kesihatan Malaysia (KKM) ingin memaklumkan pada hari ini bilangan kes sembuh COVID-19 adalah sebanyak <strong>1,405 kes,</strong> menjadikan jumlah kumulatif kes sembuh sepenuhnya daripada COVID-19 adalah <strong> 40,493 kes</strong> (75.4 peratus daripada jumlah keseluruhan kes).  </p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2020/11/discaj-21-nov.png"><img alt="" class="wp-image-16517" data-attachment-id="16517" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="discaj-21-nov" data-large-file="https://kpkesihatan.files.wordpress.com/2020/11/discaj-21-nov.png?w=794" data-medium-file="https://kpkesihatan.files.wordpress.com/2020/11/discaj-21-nov.png?w=300" data-orig-file="https://kpkesihatan.files.wordpress.com/2020/11/discaj-21-nov.png" data-orig-size="794,446" data-permalink="https://kpkesihatan.com/discaj-21-nov/" sizes="(max-width: 794px) 100vw, 794px" src="https://kpkesihatan.files.wordpress.com/2020/11/discaj-21-nov.png?w=794" srcset="https://kpkesihatan.files.wordpress.com/2020/11/discaj-21-nov.png 794w, https://kpkesihatan.files.wordpress.com/2020/11/discaj-21-nov.png?w=150 150w, https://kpkesihatan.files.wordpress.com/2020/11/discaj-21-nov.png?w=300 300w, https://kpkesihatan.files.wordpress.com/2020/11/discaj-21-nov.png?w=768 768w"/></a></figure></div>
<p><strong><u>S</u></strong><strong><u>TATUS TERKINI KES COVID-19 DI MALAYSIA</u></strong><strong><u></u></strong></p>
<p>Sehingga 21 November 2020, sebanyak<strong> <u>1,041 kes baharu</u></strong> telah dilaporkan menjadikan jumlah kes positif COVID-19 di Malaysia adalah sebanyak<strong> 53,679 kes</strong>. Manakala, <strong>jumlah kes aktif dengan kebolehjangkitan COVID-19 pula adalah 12,854 kes.</strong> Daripada jumlah kes baharu berkenaan, terdapat <strong>dua (2) kes import</strong> yang mendapat jangkitan dari luar negara dan <strong>1,039 kes</strong> adalah merupakan penularan COVID-19 dalam negara.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2020/11/mapping-baru-bm-nov21-01-1.jpg"><img alt="" class="wp-image-16520" data-attachment-id="16520" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="mapping-baru-bm-nov21-01-1" data-large-file="https://kpkesihatan.files.wordpress.com/2020/11/mapping-baru-bm-nov21-01-1.jpg?w=1024" data-medium-file="https://kpkesihatan.files.wordpress.com/2020/11/mapping-baru-bm-nov21-01-1.jpg?w=300" data-orig-file="https://kpkesihatan.files.wordpress.com/2020/11/mapping-baru-bm-nov21-01-1.jpg" data-orig-size="5405,3629" data-permalink="https://kpkesihatan.com/mapping-baru-bm-nov21-01-1/" sizes="(max-width: 1024px) 100vw, 1024px" src="https://kpkesihatan.files.wordpress.com/2020/11/mapping-baru-bm-nov21-01-1.jpg?w=1024" srcset="https://kpkesihatan.files.wordpress.com/2020/11/mapping-baru-bm-nov21-01-1.jpg?w=1024 1024w, https://kpkesihatan.files.wordpress.com/2020/11/mapping-baru-bm-nov21-01-1.jpg?w=2048 2048w, https://kpkesihatan.files.wordpress.com/2020/11/mapping-baru-bm-nov21-01-1.jpg?w=150 150w, https://kpkesihatan.files.wordpress.com/2020/11/mapping-baru-bm-nov21-01-1.jpg?w=300 300w, https://kpkesihatan.files.wordpress.com/2020/11/mapping-baru-bm-nov21-01-1.jpg?w=768 768w"/></a></figure></div>
<p>Tiga (3) negeri yang mencatatkan kes tertinggi pada hari ini adalah Selangor iaitu sebanyak 402 kes (38.6 peratus), diikuti Sabah 346 kes (33.2 peratus) dan Negeri Sembilan 121 kes (11.6 peratus). Pelaporan kes positif COVID-19 yang tinggi di Selangor berpunca daripada pertambahan kes bagi Kluster Teratai iaitu sebanyak 298 kes (74.1 peratus). Negeri Sabah  pula mencatatkan jumlah kes yang tinggi pada hari ini disebabkan oleh pelbagai saringan COVID-19 yang giat dijalankan di sana manakala Negeri Sembilan disebabkan oleh pertambahan kes dalam kluster-kluster sedia ada.</p>
<p>Sebanyak 21 kes (2.0 peratus) yang dilaporkan pada hari ini pula adalah berkaitan kluster-kluster di penjara yang membabitkan Kluster Penjara Jalan Harapan (17 kes), Kluster Tembok (3 kes) dan Kluster Penjara Seberang Perai (1 kes).</p>
<p>Perincian penuh jumlah kes mengikut negeri adalah seperti di <strong>Lampiran 1 dan 2.</strong></p>
<p>Sehingga kini, terdapat<strong> 108 kes </strong>positif COVID-19 yang sedang dirawat di <strong>Unit Rawatan Rapi (ICU),</strong> di mana<strong> 45 kes </strong>memerlukan bantuan pernafasan.</p>
<p>Dukacita dimaklumkan terdapat pertambahan <strong>tiga (3) kes</strong> kematian berkaitan COVID-19, menjadikan jumlah kumulatif kes kematian COVID-19 di Malaysia adalah sebanyak <strong>332 kes</strong> (0.6 peratus daripada jumlah keseluruhan kes).</p>
<p>Ringkasan kes kematian hari ini adalah seperti berikut:</p>
<figure class="wp-block-table"><table><tbody><tr><td><strong>No. Kematian</strong></td><td><strong>Kes No.</strong></td><td><strong>Negeri</strong></td><td><strong>Jantina (warganegara)</strong></td><td><strong>Umur (tahun)</strong></td><td><strong>Hospital</strong></td><td><strong>Latar Belakang</strong></td></tr><tr><td>330</td><td>24182</td><td>Sabah</td><td>Lelaki (WN)</td><td>62</td><td>Hospital Queen Elizabeth</td><td>Penyakit darah tinggi, kencing manis, obesiti, dan penyakit buah pinggang kronik</td></tr><tr><td>331</td><td>51743</td><td>Sabah</td><td>Lelaki (WN)</td><td>78</td><td>Hospital Lahad Datu</td><td>Penyakit darah tinggi dan terlantar</td></tr><tr><td>332</td><td>37553</td><td>Sabah</td><td>  Perempuan (BWN)</td><td>55</td><td>Hospital Keningau</td><td>Penyakit darah tinggi dan kencing manis</td></tr></tbody></table></figure>
<p>*WN merujuk kepada warganegara dan BWN merujuk kepada bukan warganegara.</p>
<p>KKM mengucapkan takziah kepada semua ahli keluarga mereka.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2020/11/new-white-update-case-number-covid-19-11.jpg"><img alt="" class="wp-image-16509" data-attachment-id="16509" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="new-white-update-case-number-covid-19-11" data-large-file="https://kpkesihatan.files.wordpress.com/2020/11/new-white-update-case-number-covid-19-11.jpg?w=815" data-medium-file="https://kpkesihatan.files.wordpress.com/2020/11/new-white-update-case-number-covid-19-11.jpg?w=239" data-orig-file="https://kpkesihatan.files.wordpress.com/2020/11/new-white-update-case-number-covid-19-11.jpg" data-orig-size="2782,3496" data-permalink="https://kpkesihatan.com/new-white-update-case-number-covid-19-11-4/" sizes="(max-width: 815px) 100vw, 815px" src="https://kpkesihatan.files.wordpress.com/2020/11/new-white-update-case-number-covid-19-11.jpg?w=815" srcset="https://kpkesihatan.files.wordpress.com/2020/11/new-white-update-case-number-covid-19-11.jpg?w=815 815w, https://kpkesihatan.files.wordpress.com/2020/11/new-white-update-case-number-covid-19-11.jpg?w=1630 1630w, https://kpkesihatan.files.wordpress.com/2020/11/new-white-update-case-number-covid-19-11.jpg?w=119 119w, https://kpkesihatan.files.wordpress.com/2020/11/new-white-update-case-number-covid-19-11.jpg?w=239 239w, https://kpkesihatan.files.wordpress.com/2020/11/new-white-update-case-number-covid-19-11.jpg?w=768 768w"/></a></figure></div>
<p><strong><u>MAKLUMAT TERKINI BERKAITAN KLUSTER-KLUSTER</u></strong></p>
<p>Sehingga 21 November 2020, terdapat sebanyak <strong>327 kluster</strong> telah dilaporkan. Pada hari ini, terdapat<strong> tiga (3) kluster ba</strong><strong>ha</strong><strong>ru</strong> yang dilaporkan menjadikan jumlah kluster aktif yang dipantau adalah sebanyak <strong>1</strong><strong>68</strong><strong> kluster</strong>. Daripada jumlah tersebut, sebanyak <strong>36 kluster</strong> melaporkan pertambahan kes. Kluster-kluster yang melaporkan pertambahan kes baharu tertinggi adalah Kluster Teratai (299 kes), Kluster Hentian (79 kes), dan Kluster Tapak Bina Damanlela (43 kes). Ingin dimaklumkan bahawa sebanyak dua (2) kluster telah tamat pada hari ini iaitu Kluster Bah Kayu dan Kluster Lekir. Ini menjadikan jumlah kluster tamat adalah sebanyak 159 kluster.</p>
<p><strong><u>KLUSTER BAHARU</u></strong></p>
<p>KKM juga ingin memaklumkan terdapat <strong>tiga (3)</strong> kluster baharu yang telah dikenal pasti pada hari ini iaitu;</p>
<ul type="1"><li><strong><u>PENJARA JALAN HARAPAN</u></strong></li></ul>
<p>Kluster ini melibatkan Penjara Sungai Buloh, Selangor. Kes-kes bagi kluster ini  dikesan positif COVID-19 hasil saringan kemasukan tahanan ke penjara pada 17 November 2020. Sehingga 21 November 2020, sejumlah 113 individu telah disaring, di mana 17 kes telah dikesan positif COVID-19 dalam kluster ini.</p>
<ul><li><strong><u>KLUSTER KOTA KECIL</u></strong></li></ul>
<p>Kluster  ini melibatkan daerah Kota Tinggi, Johor. Kes indeks (iaitu kes ke- 47390) dikesan positif COVID-19 hasil saringan individu bergejala pada 15 November 2020. Sehingga 21 November 2020, sejumlah 467 individu telah disaring, di mana sembilan (9) kes telah dikesan positif COVID-19 dalam kluster ini. Kesemua kes telah dimasukkan ke Hospital Enche’ Besar Hajjah Khalsom, Kluang.</p>
<ul><li><strong><u>KLUSTER SKY COKLAT</u></strong></li></ul>
<p>Kluster ini melibatkan daerah Labuan, Wilayah Persekutuan Labuan. Kes indeks (iaitu kes ke-51581) dikesan positif COVID-19 hasil saringan individu bergejala pada 19 November 2020. Sehingga 21 November 2020, sejumlah  51 individu telah disaring, di mana tujuh (7) kes telah dikesan positif COVID-19. Kesemua kes telah dimasukkan ke Hospital Labuan.</p>
<figure class="wp-block-embed is-type-video is-provider-videopress wp-embed-aspect-4-3 wp-has-aspect-ratio"><div class="wp-block-embed__wrapper">
<iframe allowfullscreen="" frameborder="0" height="732" src="https://video.wordpress.com/embed/9B5TBIjm?preloadContent=metadata&amp;hd=1" width="1300"></iframe><script src="https://v0.wordpress.com/js/next/videopress-iframe.js?m=1435166243"></script>
</div></figure>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai agar terus patuhi saranan serta nasihat-nasihat kesihatan yang sering ditekankan iaitu;</p>
<ul><li><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li><strong>Amalkan 3W: (</strong>Amalkan<strong> <em>Wash, Wear</em></strong> dan <strong><em>Warn</em></strong>)</li></ul>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p><strong>21 November 2020 @ 5.30 petang.</strong><strong></strong><strong><br/></strong></p>
<p><strong>LAMPIRAN 1</strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 21 NOVEMBER 2020, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SABAH</strong></td><td>346</td><td>25,787</td></tr><tr><td><strong>SELANGOR</strong></td><td>402</td><td>9,149</td></tr><tr><td><strong>W.P. KUALA LUMPUR</strong></td><td>68 (2)</td><td>4,830</td></tr><tr><td><strong>NEGERI SEMBILAN</strong></td><td>121</td><td>3,915</td></tr><tr><td><strong>KEDAH</strong></td><td>6</td><td>2,324</td></tr><tr><td><strong>PULAU PINANG</strong></td><td>17</td><td>1,753</td></tr><tr><td><strong>W.P. LABUAN</strong></td><td>12</td><td>1,227</td></tr><tr><td><strong>JOHOR</strong></td><td>33</td><td>1,076</td></tr><tr><td><strong>SARAWAK</strong></td><td>0</td><td>1,055</td></tr><tr><td><strong>PERAK</strong></td><td>29</td><td>1,049</td></tr><tr><td><strong>PAHANG</strong></td><td>0</td><td>395</td></tr><tr><td><strong>MELAKA</strong></td><td>0</td><td>377</td></tr><tr><td><strong>KELANTAN</strong></td><td>7</td><td>271</td></tr><tr><td><strong>TERENGGANU</strong></td><td>0</td><td>234</td></tr><tr><td><strong>W.P. PUTRAJAYA</strong></td><td>0</td><td>196</td></tr><tr><td><strong>PERLIS</strong></td><td>0</td><td>41</td></tr><tr><td><strong>JUMLAH KESELURUHAN</strong></td><td><strong>1,041 (2)</strong><strong></strong></td><td><strong>53,679</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LAMPIRAN 2</strong><strong></strong></p>
<p><strong>Perincian 1,041 kes positif COVID-19 baharu yang</strong> <strong>dilaporkan di Malaysia pada 21 November 2020 adalah seperti berikut: </strong></p>
<ul><li><strong><u>Selangor</u></strong><strong>: 402 kes </strong><strong></strong><ul><li>363 kes daripada kluster-kluster, termasuk 17 kes daripada kluster baharu iaitu <strong>Kluster Jalan Harapan</strong>;</li></ul><ul><li>19 kes daripada saringan kontak rapat kes positif COVID-19; dan</li></ul><ul><li>20 kes daripada lain-lain saringan COVID-19.</li></ul></li></ul>
<ul><li><strong><u>Sabah</u></strong><strong>: 346 kes </strong><ul><li>43 kes daripada kluster-kluster sedia ada;</li></ul><ul><li>148 kes daripada saringan kontak rapat kes positif COVID-19; dan</li></ul><ul><li>155 kes daripada lain-lain saringan COVID-19.</li></ul></li></ul>
<ul><li><strong><u>Negeri Sembilan</u></strong><strong>: 121 kes</strong> <ul><li>119 kes daripada kluster-kluster sedia ada;  dan</li></ul><ul><li>Dua (2) kes daripada lain-lain saringan COVID-19. </li></ul></li></ul>
<ul><li><strong><u>Wilayah Persekutuan Kuala Lumpur</u></strong><strong>: 68 kes</strong>  <ul><li>44 kes daripada kluster-kluster sedia ada; </li></ul><ul><li>Lima (5) kes daripada saringan kontak rapat kes positif COVID-19;</li></ul><ul><li>Dua (2) kes import dari luar negara; dan</li></ul><ul><li>17 kes daripada lain-lain saringan COVID-19.  </li></ul></li></ul>
<ul><li><strong><u>Johor</u></strong><strong>: 33 kes</strong> <ul><li>20 kes daripada kluster-kluster, termasuk tiga (3) kes daripada kluster baharu iaitu <strong>Kluster Kota Kecil</strong>;</li></ul><ul><li>Lapan (8) kes daripada saringan kontak rapat kes positif COVID-19; dan</li></ul><ul><li>Lima (5) kes daripada lain-lain saringan COVID-19.</li></ul></li></ul>
<ul><li><strong><u>Perak</u></strong><strong>: 29 kes</strong>  <ul><li>21 kes daripada kluster-kluster sedia ada; dan</li></ul><ul><li>Satu (1) kes daripada saringan kontak rapat kes positif COVID-19; dan</li></ul><ul><li>Tujuh (7) kes daripada lain-lain saringan COVID-19.</li></ul></li></ul>
<ul><li><strong><u>Pulau Pinang</u></strong><strong>: 17 kes</strong> <ul><li>12 kes daripada kluster-kluster sedia ada;</li></ul><ul><li>Tiga (3) kes daripada saringan kontak rapat kes positif COVID-19; dan</li></ul><ul><li>Dua (2) kes  daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Labuan</u></strong><strong>: 12 kes </strong><ul><li>Enam (6) kes daripada kluster baharu iaitu <strong>Kluster Sky Coklat</strong>; dan</li></ul><ul><li>Enam (6) kes daripada lain-lain saringan COVID-19.</li></ul></li></ul>
<ul><li><strong><u>Kelantan</u></strong><strong>: Tujuh (7) kes</strong> daripada  kluster sedia ada.</li></ul>
<ul><li><strong><u>Kedah</u></strong><strong>: Enam (6) kes </strong><strong></strong><ul><li>Satu (1) kes daripada kluster sedia ada; dan<strong></strong></li></ul><ul><li>Tiga (3) kes daripada saringan kontak rapat kes positif COVID-19; dan<strong></strong></li></ul><ul><li>Dua (2) kes  daripada lain-lain saringan COVID-19. <strong></strong></li></ul></li></ul>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2020/11/21/kenyataan-akhbar-kpk-21-november-2020-situasi-terkini-rabies-di-sarawak/" rel="prev">Kenyataan Akhbar KPK 21 November 2020 – Situasi Terkini Rabies di Sarawak</a></span>
</div>
<div class="next">
<span class="more-link"><a href="https://kpkesihatan.com/2020/11/22/kenyataan-akhbar-kpk-22-november-2020-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 22 November 2020 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>