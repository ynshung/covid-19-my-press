<div class="main-content">
<article class="post-16671 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-16671">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 4 Disember 2020 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2020/12/04/kenyataan-akhbar-kpk-4-disember-2020-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:38 pm"><time class="entry-date" datetime="2020-12-04T18:38:31+08:00">December 4, 2020</time></a> </div>
<section class="entry">
<p><strong><u>STATUS TERKINI KES DISAHKAN COVID-19 YANG TELAH PULIH</u></strong><strong><u></u></strong></p>
<p>Kementerian Kesihatan Malaysia (KKM) ingin memaklumkan bahawa pada hari ini bilangan kes sembuh COVID-19 adalah sebanyak <strong>1,144 kes. </strong>Ini menjadikan jumlah kumulatif kes sembuh sepenuhnya daripada COVID-19 adalah <strong>59,061 kes </strong>(84.1 peratus daripada jumlah keseluruhan kes).  </p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2020/12/discaj-4-dis.png"><img alt="" class="wp-image-16675" data-attachment-id="16675" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="discaj-4-dis" data-large-file="https://kpkesihatan.files.wordpress.com/2020/12/discaj-4-dis.png?w=794" data-medium-file="https://kpkesihatan.files.wordpress.com/2020/12/discaj-4-dis.png?w=300" data-orig-file="https://kpkesihatan.files.wordpress.com/2020/12/discaj-4-dis.png" data-orig-size="794,446" data-permalink="https://kpkesihatan.com/discaj-4-dis/" sizes="(max-width: 794px) 100vw, 794px" src="https://kpkesihatan.files.wordpress.com/2020/12/discaj-4-dis.png?w=794" srcset="https://kpkesihatan.files.wordpress.com/2020/12/discaj-4-dis.png 794w, https://kpkesihatan.files.wordpress.com/2020/12/discaj-4-dis.png?w=150 150w, https://kpkesihatan.files.wordpress.com/2020/12/discaj-4-dis.png?w=300 300w, https://kpkesihatan.files.wordpress.com/2020/12/discaj-4-dis.png?w=768 768w"/></a></figure></div>
<p><strong><u>STATUS TERKINI KES COVID-19 DI MALAYSIA</u></strong><strong><u></u></strong></p>
<p>Pada hari ini, 4 Disember 2020, negara kita telah merekodkan kes harian baharu sebanyak <strong><u>1,141 kes</u></strong>. Ini menjadikan jumlah kes positif COVID-19 di Malaysia sebanyak<strong> 70,236 kes</strong>. Manakala, <strong>jumlah kes aktif dengan kebolehjangkitan COVID-19 pula adalah 10,799 kes.</strong> Daripada jumlah kes baharu berkenaan, terdapat tiga (3) kes import yang mendapat jangkitan dari luar negara manakala penularan COVID-19 dalam negara pula adalah 1,138 kes.</p>
<p>Negeri-negeri di Lembah Klang melaporkan jumlah kes harian sebanyak <strong>578 kes (50.7 peratus)</strong>. Negeri Selangor dan Sabah masing-masing melaporkan jumlah kes harian tertinggi iaitu<strong> 320 kes (28.0 peratus)</strong>. Ini diikuti oleh Wilayah Persekutuan Kuala Lumpur sebanyak <strong>256 kes (22.4 peratus).</strong></p>
<p>Sebanyak <strong>32</strong><strong> kes (2</strong><strong>.8</strong><strong> peratus)</strong> yang dilaporkan pula adalah berkaitan kluster-kluster di Pusat Tahanan Sementara (PTS) dan penjara yang membabitkan Kluster Tembok (18 kes), Kluster Penjara Jalan Harapan (6 kes), Kluster Bakti (4 kes), Kluster PTS Sibuga (3 kes) dan Kluster Penjara Reman (1 kes).</p>
<p>Perincian penuh jumlah kes mengikut negeri adalah seperti di <strong>Lampiran 1 dan 2</strong> yang disertakan bersama kenyataan media ini.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2020/12/whatsapp-image-2020-12-04-at-5.19.53-pm.jpeg"><img alt="" class="wp-image-16676" data-attachment-id="16676" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="whatsapp-image-2020-12-04-at-5.19.53-pm" data-large-file="https://kpkesihatan.files.wordpress.com/2020/12/whatsapp-image-2020-12-04-at-5.19.53-pm.jpeg?w=1024" data-medium-file="https://kpkesihatan.files.wordpress.com/2020/12/whatsapp-image-2020-12-04-at-5.19.53-pm.jpeg?w=300" data-orig-file="https://kpkesihatan.files.wordpress.com/2020/12/whatsapp-image-2020-12-04-at-5.19.53-pm.jpeg" data-orig-size="1080,853" data-permalink="https://kpkesihatan.com/whatsapp-image-2020-12-04-at-5-19-53-pm/" sizes="(max-width: 1024px) 100vw, 1024px" src="https://kpkesihatan.files.wordpress.com/2020/12/whatsapp-image-2020-12-04-at-5.19.53-pm.jpeg?w=1024" srcset="https://kpkesihatan.files.wordpress.com/2020/12/whatsapp-image-2020-12-04-at-5.19.53-pm.jpeg?w=1024 1024w, https://kpkesihatan.files.wordpress.com/2020/12/whatsapp-image-2020-12-04-at-5.19.53-pm.jpeg?w=150 150w, https://kpkesihatan.files.wordpress.com/2020/12/whatsapp-image-2020-12-04-at-5.19.53-pm.jpeg?w=300 300w, https://kpkesihatan.files.wordpress.com/2020/12/whatsapp-image-2020-12-04-at-5.19.53-pm.jpeg?w=768 768w, https://kpkesihatan.files.wordpress.com/2020/12/whatsapp-image-2020-12-04-at-5.19.53-pm.jpeg 1080w"/></a></figure></div>
<p>Sehingga kini, terdapat<strong> 129 kes </strong>positif COVID-19 yang sedang dirawat di <strong>Unit Rawatan Rapi (ICU),</strong> di mana<strong> 53 kes </strong>memerlukan bantuan pernafasan.</p>
<p>Untuk makluman, tiada pertambahankes kematian COVID-19 pada hari ini, menjadikan jumlah kumulatif kes kematian COVID-19 di Malaysia adalah kekal  <strong>376 kes</strong> <strong>(0.54 peratus daripada jumlah keseluruhan kes)</strong>.</p>
<p><strong><u>MAKLUMAT TERKINI BERKAITAN KLUSTER-KLUSTER</u></strong></p>
<p>Sehingga 4 Disember 2020, terdapat sebanyak <strong>381 kluster</strong> telah dilaporkan termasuk<strong> lapan (8) kluster</strong> baharu yang dilaporkan pada hari ini. Jumlah kluster yang telah tamat pula adalah sebanyak<strong> 193 kluster</strong> termasuk <strong>empat (4) kluster </strong>yang tamat pada hari ini iaitu Kluster Bandaran, Kluster Kolong, Kluster Ramai-Ramai dan Kluster Sentral. Ini menjadikan jumlah kluster aktif yang dipantau adalah sebanyak <strong>188 kluster</strong>. Daripada jumlah tersebut, sebanyak<strong> 49 kluster</strong> melaporkan pertambahan kes pada hari ini. Kluster-kluster yang melaporkan pertambahan kes baharu tertinggi adalah <strong>Kluster Tapak Bina Puteh Lama (159 kes), Kluster Teratai (62 kes) dan Kluster Tapak Bina Damanlela (58 kes).</strong></p>
<p><strong><u>KLUSTER BAHARU</u></strong></p>
<p>KKM juga ingin memaklumkan terdapat <strong>lapan (8) kluster</strong> baharu yang telah dikenal pasti pada hari ini iaitu;</p>
<ul type="1"><li><strong><u>KLUSTER TAPAK BINA MUDA</u></strong></li></ul>
<p>Kluster ini melibatkan daerah Titiwangsa, Lembah Pantai dan Kepong di Wilayah Persekutuan Kuala Lumpur. Kes-kes awal dalam kluster ini telah dilaporkan positif COVID-19 pada 4 Disember 2020 hasil saringan bersasar di tempat kerja. Sehingga 4 Disember 2020, sejumlah 346 individu telah disaring, di mana<strong> 11 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER TAPAK BINA GALERI</u></strong></li></ul>
<p>Kluster ini melibatkan daerah Lembah Pantai dan Cheras di Wilayah Persekutuan Kuala Lumpur. Kes-kes awal dalam kluster ini telah dilaporkan positif COVID-19 bermula pada 2 Disember 2020 hasil saringan bersasar di sebuah tapak pembinaan. Sehingga 4 Disember 2020, sejumlah 232 individu telah disaring, di mana<strong> 16 kes</strong> telah dikesan positif COVID-19 dalam kluster ini.<strong><u></u></strong></p>
<ul><li><strong><u>KLUSTER BUKIT DALAM</u></strong></li></ul>
<p>Kluster ini melibatkan daerah Lembah Pantai di Wilayah Persekutuan Kuala Lumpur. Kes indeks (iaitu kes ke-65320) telah dilaporkan positif COVID-19 pada 30 November 2020 hasil saringan individu bergejala. Sehingga 4 Disember 2020, sejumlah 59 individu telah disaring, di mana<strong> 13 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER CEMPAKA</u></strong></li></ul>
<p>Kluster ini melibatkan daerah Kulai dan Kluang di negeri Johor. Kes indeks (iaitu kes ke-68003) yang merupakan kes <em>Severe Acute Respiratory Infections</em> (SARI) telah dilaporkan positif COVID-19 pada 2 Disember 2020. Sehingga 4 Disember 2020, sejumlah 92 individu telah disaring, di mana<strong> 10 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER SUNGAI CINCIN</u></strong></li></ul>
<p>Kluster ini melibatkan daerah Batang Padang di negeri Perak, daerah Segamat di negeri Johor dan daerah Klang di negeri Selangor. Kes indeks (iaitu kes ke-67087) telah dilaporkan positif COVID-19 pada 1 Disember 2020 hasil saringan individu bergejala. Sehingga 4 Disember 2020, sejumlah 32 individu telah disaring, di mana<strong> 15 kes</strong> telah dikesan positif COVID-19 dalam kluster ini.<strong><u></u></strong></p>
<ul><li><strong><u>KLUSTER HUMA</u></strong></li></ul>
<p>Kluster ini melibatkan daerah Pasir Puteh dan Kota Bharu di negeri Kelantan. Kes indeks (iaitu kes ke-68020) telah dilaporkan positif COVID-19 pada 2 Disember 2020 hasil saringan kontak rapat. Sehingga 4 Disember 2020, sejumlah 80 individu telah disaring, di mana<strong> 20 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER JALAN GENTING</u></strong></li></ul>
<p>Kluster ini melibatkan daerah Titiwangsa di Wilayah Persekutuan Kuala Lumpur dan daerah Bentong di negeri Pahang. Kes indeks (iaitu kes ke-66878) telah dilaporkan positif COVID-19 pada 1 Disember 2020 hasil saringan tempat kerja. Sehingga 3 Disember 2020, sejumlah 21 individu telah disaring, di mana<strong> 14 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER ATABARA</u></strong></li></ul>
<p>Kluster ini melibatkan daerah Kuantan dan Pekan di negeri Pahang. Kes indeks (iaitu kes ke-68017) telah dilaporkan positif COVID-19 pada 2 Disember 2020 hasil saringan individu bergejala. Sehingga 4 Disember 2020, sejumlah 53 individu telah disaring, di mana<strong> lima (5) kes</strong> telah dikesan positif COVID-19 dalam kluster ini.<strong><u></u></strong></p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2020/12/whatsapp-image-2020-12-04-at-5.19.51-pm.jpeg"><img alt="" class="wp-image-16678" data-attachment-id="16678" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="whatsapp-image-2020-12-04-at-5.19.51-pm" data-large-file="https://kpkesihatan.files.wordpress.com/2020/12/whatsapp-image-2020-12-04-at-5.19.51-pm.jpeg?w=814" data-medium-file="https://kpkesihatan.files.wordpress.com/2020/12/whatsapp-image-2020-12-04-at-5.19.51-pm.jpeg?w=239" data-orig-file="https://kpkesihatan.files.wordpress.com/2020/12/whatsapp-image-2020-12-04-at-5.19.51-pm.jpeg" data-orig-size="859,1080" data-permalink="https://kpkesihatan.com/whatsapp-image-2020-12-04-at-5-19-51-pm/" sizes="(max-width: 814px) 100vw, 814px" src="https://kpkesihatan.files.wordpress.com/2020/12/whatsapp-image-2020-12-04-at-5.19.51-pm.jpeg?w=814" srcset="https://kpkesihatan.files.wordpress.com/2020/12/whatsapp-image-2020-12-04-at-5.19.51-pm.jpeg?w=814 814w, https://kpkesihatan.files.wordpress.com/2020/12/whatsapp-image-2020-12-04-at-5.19.51-pm.jpeg?w=119 119w, https://kpkesihatan.files.wordpress.com/2020/12/whatsapp-image-2020-12-04-at-5.19.51-pm.jpeg?w=239 239w, https://kpkesihatan.files.wordpress.com/2020/12/whatsapp-image-2020-12-04-at-5.19.51-pm.jpeg?w=768 768w, https://kpkesihatan.files.wordpress.com/2020/12/whatsapp-image-2020-12-04-at-5.19.51-pm.jpeg 859w"/></a></figure></div>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai agar terus patuhi saranan serta nasihat-nasihat kesihatan yang sering ditekankan iaitu;</p>
<ul><li><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li><strong>Amalkan 3W: (</strong>Amalkan<strong> <em>Wash, Wear</em></strong> dan <strong><em>Warn</em></strong>)</li></ul>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p><strong>4 Disember 2020 @ 5.30 petang.</strong><strong></strong><strong><br/></strong></p>
<p><strong>LAMPIRAN 1</strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 4 DISEMBER 2020, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SABAH</strong></td><td>320</td><td>29,897</td></tr><tr><td><strong>SELANGOR</strong></td><td>320 (1)</td><td>15,854</td></tr><tr><td><strong>W.P. KUALA LUMPUR</strong></td><td>256 (1)</td><td>6,622</td></tr><tr><td><strong>NEGERI SEMBILAN</strong></td><td>15</td><td>5,190</td></tr><tr><td><strong>KEDAH</strong></td><td>24</td><td>2,666</td></tr><tr><td><strong>PULAU PINANG</strong></td><td>48</td><td>2,268</td></tr><tr><td><strong>PERAK</strong></td><td>47</td><td>1,905</td></tr><tr><td><strong>JOHOR</strong></td><td>69</td><td>1,696</td></tr><tr><td><strong>W.P. LABUAN</strong></td><td>3</td><td>1,368</td></tr><tr><td><strong>SARAWAK</strong></td><td>1 (1)</td><td>1,067</td></tr><tr><td><strong>PAHANG</strong></td><td>15</td><td>423</td></tr><tr><td><strong>MELAKA</strong></td><td>0</td><td>390</td></tr><tr><td><strong>KELANTAN</strong></td><td>20</td><td>401</td></tr><tr><td><strong>TERENGGANU</strong></td><td>0</td><td>238</td></tr><tr><td><strong>W.P. PUTRAJAYA</strong></td><td>2</td><td>207</td></tr><tr><td><strong>PERLIS</strong></td><td>1</td><td>44</td></tr><tr><td><strong>JUMLAH KESELURUHAN</strong></td><td><strong>1,141 (</strong><strong>3</strong><strong>)</strong><strong></strong></td><td><strong>70,236</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LAMPIRAN 2</strong><strong></strong></p>
<p><strong>Perincian 1,141 kes positif COVID-19 baharu yang</strong> <strong>dilaporkan di Malaysia pada 4 Disember 2020 adalah seperti berikut: </strong></p>
<ul><li><strong><u>Sabah</u></strong><strong>: 320 kes </strong><ul><li>61 kes daripada kluster-kluster sedia ada;<strong></strong></li></ul><ul><li>184 kes daripada saringan kontak rapat kes positif COVID-19; dan</li></ul><ul><li>75 kes daripada lain-lain saringan COVID-19.</li></ul></li></ul>
<ul><li><strong><u>Selangor</u></strong><strong>: 320 kes </strong><strong></strong><ul><li>155 kes daripada kluster-kluster sedia ada;</li></ul><ul><li>96 kes daripada saringan kontak rapat kes positif COVID-19;</li></ul><ul><li>Satu (1) kes import dari luar negara; dan</li></ul><ul><li>68 kes daripada lain-lain saringan COVID-19.</li></ul></li></ul>
<ul><li><strong><u>Wilayah Persekutuan Kuala Lumpur</u></strong><strong>: 256 kes</strong>  <ul><li>241 kes daripada kluster-kluster, termasuk 15 kes daripada kluster-kluster baharu iaitu <strong>Kluster Tapak Bina Muda, Kluster Tapak Bina Galeri </strong>dan<strong> Kluster Bukit Dalam</strong>;<strong></strong></li></ul><ul><li>10 kes daripada saringan kontak rapat kes positif COVID-19;</li></ul><ul><li>Satu (1) kes import dari luar negara; dan</li></ul><ul><li>Empat (4) kes daripada lain-lain saringan COVID-19. </li></ul></li></ul>
<ul><li><strong><u>Johor</u></strong><strong>: 69 kes</strong><ul><li>47 kes daripada kluster-kluster, termasuk lapan (8) kes daripada kluster baharu iaitu <strong>Kluster Cempaka</strong>;</li></ul><ul><li>19 kes daripada saringan kontak rapat kes positif COVID-19; dan</li></ul><ul><li>Tiga (3) kes daripada lain-lain saringan COVID-19. </li></ul></li></ul>
<ul><li><strong><u>Pulau Pinang</u></strong><strong>: 48 kes</strong> <ul><li>26  kes daripada kluster-kluster sedia ada;</li></ul><ul><li>Empat (4) kes daripada saringan kontak rapat kes positif COVID-19; dan</li></ul><ul><li>18 kes daripada lain-lain saringan COVID-19.</li></ul></li></ul>
<ul><li><strong><u>Perak</u></strong><strong>: 47 kes</strong><strong></strong><ul><li>40 kes daripada kluster-kluster, termasuk enam (6) kes daripada kluster baharu iaitu <strong>Kluster </strong><strong>Sungai </strong><strong>Cincin</strong>;</li></ul><ul><li>Enam (6) kes daripada saringan kontak rapat kes positif COVID-19; dan</li></ul><ul><li>Satu (1) kes daripada lain-lain saringan COVID-19.</li></ul></li></ul>
<ul><li><strong><u>Kedah</u></strong><strong>: 24 kes</strong><strong></strong><ul><li>20 kesdaripada kluster-kluster sedia ada; dan<strong></strong></li></ul><ul><li>Empat (4) kes daripada lain-lain saringan COVID-19.<strong></strong></li></ul></li></ul>
<ul><li><strong><u>Kelantan</u></strong><strong>: 20 kes </strong>daripada kluster-kluster, termasuk 19 kes daripada kluster baharu iaitu <strong>Kluster Huma.</strong><strong></strong></li></ul>
<ul><li><strong><u>Negeri Sembilan</u></strong><strong>: 15 kes</strong><strong></strong><ul><li>Tujuh (7) kes daripada kluster-kluster sedia ada; <strong></strong></li></ul><ul><li>Empat (4) kes daripada saringan kontak rapat kes positif COVID-19; dan <strong></strong></li></ul><ul><li>Empat (4) kes daripada lain-lain saringan COVID-19.<strong></strong></li></ul></li></ul>
<ul><li><strong><u>Pahang</u></strong><strong>: 15 kes </strong>daripada kluster-kluster baharu iaitu <strong>Kluster Jalan Genting</strong> dan <strong>Kluster Atabara.</strong><strong></strong></li></ul>
<ul><li><strong><u>Wilayah Persekutuan Labuan</u></strong><strong>: Tiga (3) kes</strong>  daripada lain-lain saringan COVID-19. </li></ul>
<ul><li><strong><u>Wilayah Persekutuan Putrajaya</u></strong><strong>: Dua (2) kes</strong><ul><li>Satu (1) kes daripada saringan kontak rapat kes positif COVID-19; dan</li></ul><ul><li>Satu (1) kes daripada lain-lain saringan COVID-19.</li></ul></li></ul>
<ul><li><strong><u>Sarawak</u></strong><strong>: Satu (1) kes </strong>import dari luar negara.<strong></strong></li></ul>
<ul><li><strong><u>Perlis</u></strong><strong>: Satu (1) kes</strong> daripada lain-lain saringan COVID-19. </li></ul>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2020/12/03/kenyataan-akhbar-kpk-3-disember-2020-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 3 Disember 2020 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2020/12/05/kenyataan-akhbar-kpk-5-disember-2020-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 5 Disember 2020 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>