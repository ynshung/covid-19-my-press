<div class="main-content">
<article class="post-16712 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-16712">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 8 Disember 2020 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2020/12/08/kenyataan-akhbar-kpk-8-disember-2020-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="6:08 pm"><time class="entry-date" datetime="2020-12-08T18:08:09+08:00">December 8, 2020</time></a> </div>
<section class="entry">
<p><strong><u>STATUS TERKINI KES DISAHKAN COVID-19 YANG TELAH PULIH</u></strong><strong><u></u></strong></p>
<p>Kementerian Kesihatan Malaysia (KKM) ingin memaklumkan bahawa pada hari ini bilangan kes sembuh COVID-19 adalah sebanyak <strong>1,750 kes. </strong>Ini menjadikan jumlah kumulatif kes sembuh sepenuhnya daripada COVID-19 adalah <strong>64,056 kes </strong>(85.1 peratus daripada jumlah keseluruhan kes).  </p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2020/12/discaj-8-dis.png"><img alt="" class="wp-image-16717" data-attachment-id="16717" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="discaj-8-dis" data-large-file="https://kpkesihatan.files.wordpress.com/2020/12/discaj-8-dis.png?w=794" data-medium-file="https://kpkesihatan.files.wordpress.com/2020/12/discaj-8-dis.png?w=300" data-orig-file="https://kpkesihatan.files.wordpress.com/2020/12/discaj-8-dis.png" data-orig-size="794,446" data-permalink="https://kpkesihatan.com/discaj-8-dis/" sizes="(max-width: 794px) 100vw, 794px" src="https://kpkesihatan.files.wordpress.com/2020/12/discaj-8-dis.png?w=794" srcset="https://kpkesihatan.files.wordpress.com/2020/12/discaj-8-dis.png 794w, https://kpkesihatan.files.wordpress.com/2020/12/discaj-8-dis.png?w=150 150w, https://kpkesihatan.files.wordpress.com/2020/12/discaj-8-dis.png?w=300 300w, https://kpkesihatan.files.wordpress.com/2020/12/discaj-8-dis.png?w=768 768w"/></a></figure></div>
<p><strong><u>STATUS TERKINI KES COVID-19 DI MALAYSIA</u></strong><strong><u></u></strong></p>
<p>Pada hari ini, 8 Disember 2020, negara telah merekodkan kes harian baharu sebanyak <strong><u>1,012 kes</u></strong>. Ini menjadikan jumlah kes positif COVID-19 di Malaysia sebanyak<strong> 75,306 kes</strong>. Manakala, <strong>jumlah kes aktif dengan kebolehjangkitan COVID-19 pula adalah 10,862 kes.</strong> Daripada jumlah kes baharu berkenaan, terdapat tujuh (7) kes import yang mendapat jangkitan dari luar negara manakala penularan COVID-19 dalam negara pula adalah 1,005 kes.</p>
<p>Negeri Selangor melaporkan jumlah kes harian tertinggi pada hari ini iaitu sebanyak<strong> 417 kes (41.2 peratus)</strong>, diikuti oleh negeri Sabah <strong>271 kes (26.8 peratus) </strong>dan negeri Johor sebanyak <strong>108 kes (10.7 peratus).</strong></p>
<p>Sebanyak<strong> 44 kes (4.3 peratus)</strong> yang dilaporkan pula adalah berkaitan kluster-kluster di penjara yang membabitkan Kluster Tembok (24 kes), Kluster Bakti (18 kes) dan Kluster Penjara Seberang Perai (2 kes).</p>
<p>Perincian penuh jumlah kes mengikut negeri adalah seperti di <strong>Lampiran 1 dan 2</strong> yang disertakan bersama kenyataan media ini.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2020/12/hecc-1.png"><img alt="" class="wp-image-16719" data-attachment-id="16719" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="hecc-1" data-large-file="https://kpkesihatan.files.wordpress.com/2020/12/hecc-1.png?w=1024" data-medium-file="https://kpkesihatan.files.wordpress.com/2020/12/hecc-1.png?w=300" data-orig-file="https://kpkesihatan.files.wordpress.com/2020/12/hecc-1.png" data-orig-size="2000,1125" data-permalink="https://kpkesihatan.com/hecc-1/" sizes="(max-width: 1024px) 100vw, 1024px" src="https://kpkesihatan.files.wordpress.com/2020/12/hecc-1.png?w=1024" srcset="https://kpkesihatan.files.wordpress.com/2020/12/hecc-1.png?w=1024 1024w, https://kpkesihatan.files.wordpress.com/2020/12/hecc-1.png?w=150 150w, https://kpkesihatan.files.wordpress.com/2020/12/hecc-1.png?w=300 300w, https://kpkesihatan.files.wordpress.com/2020/12/hecc-1.png?w=768 768w, https://kpkesihatan.files.wordpress.com/2020/12/hecc-1.png 2000w"/></a></figure></div>
<p>Sehingga kini, terdapat<strong> 126 kes </strong>positif COVID-19 yang sedang dirawat di <strong>Unit Rawatan Rapi (ICU),</strong> di mana<strong> 62 kes </strong>memerlukan bantuan pernafasan.</p>
<p>Dukacita dimaklumkan terdapat pertambahan <strong>empat (4) kes</strong> kematian COVID-19 pada hari ini, menjadikan jumlah kumulatif kes kematian COVID-19 di Malaysia adalah sebanyak <strong>388 kes (0.52 peratus daripada jumlah keseluruhan kes).</strong></p>
<p>Ringkasan kes kematian hari ini adalah seperti berikut:</p>
<figure class="wp-block-table"><table><tbody><tr><td><strong>No. Kematian</strong></td><td><strong>Kes No.</strong></td><td><strong>Negeri</strong></td><td><strong>Jantina (warganegara)</strong></td><td><strong>Umur (tahun)</strong></td><td><strong>Hospital/Tempat Kematian</strong></td><td><strong>Latar Belakang</strong></td></tr><tr><td>385</td><td>25285</td><td>Sabah</td><td>Perempuan (WN)</td><td>64</td><td>Hospital Tawau</td><td>Penyakit darah tinggi</td></tr><tr><td>386</td><td>69413</td><td>Sabah</td><td>Perempuan (WN)</td><td>92</td><td>Jenazah dibawa ke Hospital Lahad Datu</td><td>Penyakit hernia, anemia, dan osteoartritis</td></tr><tr><td>387</td><td>70589</td><td>Sabah</td><td>Perempuan (WN)</td><td>33</td><td>Hospital Tawau</td><td>Penyakit kencing manis, darah tinggi dan buah pinggang kronik</td></tr><tr><td>388</td><td>68327</td><td>Sabah</td><td>Perempuan (BWN)</td><td>90</td><td>Jenazah dibawa ke Hospital Tuaran</td><td>–</td></tr></tbody></table></figure>
<p>*WN merujuk kepada warganegara dan BWN merujuk kepada bukan warganegara.</p>
<p>KKM mengucapkan takziah kepada semua ahli keluarga mereka.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2020/12/whatsapp-image-2020-12-07-at-5.16.12-pm-1.jpeg"><img alt="" class="wp-image-16720" data-attachment-id="16720" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="whatsapp-image-2020-12-07-at-5.16.12-pm-1" data-large-file="https://kpkesihatan.files.wordpress.com/2020/12/whatsapp-image-2020-12-07-at-5.16.12-pm-1.jpeg?w=814" data-medium-file="https://kpkesihatan.files.wordpress.com/2020/12/whatsapp-image-2020-12-07-at-5.16.12-pm-1.jpeg?w=239" data-orig-file="https://kpkesihatan.files.wordpress.com/2020/12/whatsapp-image-2020-12-07-at-5.16.12-pm-1.jpeg" data-orig-size="859,1080" data-permalink="https://kpkesihatan.com/whatsapp-image-2020-12-07-at-5-16-12-pm-1/" sizes="(max-width: 814px) 100vw, 814px" src="https://kpkesihatan.files.wordpress.com/2020/12/whatsapp-image-2020-12-07-at-5.16.12-pm-1.jpeg?w=814" srcset="https://kpkesihatan.files.wordpress.com/2020/12/whatsapp-image-2020-12-07-at-5.16.12-pm-1.jpeg?w=814 814w, https://kpkesihatan.files.wordpress.com/2020/12/whatsapp-image-2020-12-07-at-5.16.12-pm-1.jpeg?w=119 119w, https://kpkesihatan.files.wordpress.com/2020/12/whatsapp-image-2020-12-07-at-5.16.12-pm-1.jpeg?w=239 239w, https://kpkesihatan.files.wordpress.com/2020/12/whatsapp-image-2020-12-07-at-5.16.12-pm-1.jpeg?w=768 768w, https://kpkesihatan.files.wordpress.com/2020/12/whatsapp-image-2020-12-07-at-5.16.12-pm-1.jpeg 859w"/></a></figure></div>
<p><strong><u>MAKLUMAT TERKINI BERKAITAN KLUSTER-KLUSTER</u></strong></p>
<p>Sehingga 8 Disember 2020, terdapat sebanyak <strong>392 kluster</strong> telah dilaporkan termasuk<strong> dua (2) kluster</strong> baharu yang dilaporkan pada hari ini. Jumlah kluster yang telah tamat pula adalah sebanyak<strong> 207 kluster</strong> termasuk <strong>empat (4) kluster </strong>yang tamat pada hari ini iaitu Kluster Melati, Kluster Kempas, Kluster Titir dan Kluster Tempayan. Ini menjadikan jumlah kluster aktif yang dipantau adalah sebanyak <strong>185 kluster</strong>. Daripada jumlah tersebut, sebanyak<strong> 41 kluster</strong> melaporkan pertambahan kes pada hari ini. Kluster-kluster yang melaporkan pertambahan kes baharu tertinggi adalah <strong>Kluster Teratai (78 kes), Kluster Batu Tujuh (52 kes) dan Kluster Ria-30 (33 kes).</strong></p>
<p><strong><u>KLUSTER BAHARU</u></strong></p>
<p>KKM juga ingin memaklumkan terdapat <strong>dua (2) kluster</strong> baharu yang telah dikenal pasti pada hari ini iaitu;</p>
<ul type="1"><li><strong><u>KLUSTER SERULING</u></strong></li></ul>
<p>Kluster ini melibatkan daerah Klang, Hulu Selangor dan Petaling di negeri Selangor. Kes-kes dalam kluster ini telah dilaporkan positif COVID-19 bermula 4 Disember 2020 hasil saringan di tempat kerja. Sehingga 8 Disember 2020, sejumlah 2,267 individu telah disaring, di mana<strong> 109 kes</strong> telah dikesan positif COVID-19 dalam kluster ini.</p>
<ul><li><strong><u>KLUSTER TAPAK BINA DARUL</u></strong></li></ul>
<p>Kluster ini melibatkan daerah Titiwangsa, Cheras dan Lembah Pantai di Wilayah Persekutuan Kuala Lumpur; daerah Petaling, Sepang, Kuala Langat dan Klang di negeri Selangor; serta daerah Seremban di Negeri Sembilan. Kes-kes dalam kluster ini telah dilaporkan positif COVID-19 bermula pada 6 Disember 2020 hasil saringan bersasar di tempat kerja yang melibatkan sebuah tapak pembinaan. Sehingga 8 Disember 2020, sejumlah 240 individu telah disaring, di mana<strong> 14 kes</strong> telah dikesan positif COVID-19 dalam kluster ini.<strong><u></u></strong></p>
<p><strong><u>NASIHAT KESIHATAN BERKAITAN COVID-19</u></strong></p>
<p>KKM ingin menasihati orang ramai agar terus patuhi saranan serta nasihat-nasihat kesihatan yang sering ditekankan iaitu;</p>
<ul><li><strong>Elakkan 3S: </strong>(elakkan kawasan yang <strong>sesak, sempit </strong>dan <strong>sembang</strong> dengan jarak yang dekat)<em>.</em></li><li><strong>Amalkan 3W: (</strong>Amalkan<strong> <em>Wash, Wear</em></strong> dan <strong><em>Warn</em></strong>)</li></ul>
<p>Patuhlah kepada <strong>S.O.P </strong>sebagai normal baharu. KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak WHO. Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p><strong>8 Disember 2020 @ 5.30 petang.</strong><strong></strong><strong><br/></strong></p>
<p><strong>LAMPIRAN 1</strong></p>
<p><strong>BILANGAN KES COVID-19</strong></p>
<p><strong>MENGIKUT NEGERI DI MALAYSIA</strong></p>
<p><strong>(SEHINGGA 8 DISEMBER 2020, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong></td><td><strong>BILANGAN KES KUMULATIF</strong></td></tr><tr><td><strong>SABAH</strong></td><td>271</td><td>31,057</td></tr><tr><td><strong>SELANGOR</strong></td><td>417 (1)</td><td>17,255</td></tr><tr><td><strong>W.P. KUALA LUMPUR</strong></td><td>98 (5)</td><td>7,311</td></tr><tr><td><strong>NEGERI SEMBILAN</strong></td><td>23</td><td>6,022</td></tr><tr><td><strong>KEDAH</strong></td><td>10</td><td>2,741</td></tr><tr><td><strong>PULAU PINANG</strong></td><td>18</td><td>2,416</td></tr><tr><td><strong>PERAK</strong></td><td>29</td><td>2,135</td></tr><tr><td><strong>JOHOR</strong></td><td>108</td><td>2,093</td></tr><tr><td><strong>W.P. LABUAN</strong></td><td>0</td><td>1,404</td></tr><tr><td><strong>SARAWAK</strong></td><td>2 (1)</td><td>1,072</td></tr><tr><td><strong>PAHANG </strong><strong></strong></td><td>33</td><td>463</td></tr><tr><td><strong>KELANTAN</strong></td><td>2</td><td>443</td></tr><tr><td><strong>MELAKA</strong></td><td>0</td><td>399</td></tr><tr><td><strong>TERENGGANU</strong></td><td>0</td><td>239</td></tr><tr><td><strong>W.P. PUTRAJAYA</strong></td><td>1</td><td>212</td></tr><tr><td><strong>PERLIS</strong></td><td>0</td><td>44</td></tr><tr><td><strong>JUMLAH KESELURUHAN</strong></td><td><strong>1,012 (7)</strong><strong></strong></td><td><strong>75,306</strong><strong></strong></td></tr></tbody></table></figure>
<p>*(   ) adalah merujuk kepada kes-kes import</p>
<p><strong>LAMPIRAN 2</strong><strong></strong></p>
<p><strong>Perincian 1,012 kes positif COVID-19 baharu yang</strong> <strong>dilaporkan di Malaysia pada 8 Disember 2020 adalah seperti berikut: </strong></p>
<ul><li><strong><u>Selangor</u></strong><strong>: 417 kes </strong><strong></strong><ul><li>115 kes daripada kluster-kluster, termasuk 17 kes daripada kluster baharu iaitu <strong>Kluster Seruling</strong>;</li></ul><ul><li>116 kes daripada saringan kontak rapat kes positif COVID-19;</li></ul><ul><li>Satu (1) kes import dari luar negara; dan</li></ul><ul><li>185 kes daripada lain-lain saringan COVID-19.</li></ul></li></ul>
<ul><li><strong><u>Sabah</u></strong><strong>: 271 kes </strong><ul><li>70 kes daripada kluster-kluster sedia ada;<strong></strong></li></ul><ul><li>121 kes daripada saringan kontak rapat kes positif COVID-19; dan</li></ul><ul><li>80 kes daripada lain-lain saringan COVID-19.</li></ul></li></ul>
<ul><li><strong><u>Johor</u></strong><strong>: 108 kes</strong><ul><li>63  kes daripada kluster-kluster sedia ada;</li></ul><ul><li>22 kes daripada saringan kontak rapat kes positif COVID-19; dan</li></ul><ul><li>23 kes daripada lain-lain saringan COVID-19. </li></ul></li></ul>
<ul><li><strong><u>Wilayah Persekutuan Kuala Lumpur</u></strong><strong>: 98 kes</strong>  <ul><li>48 kes daripada kluster-kluster, termasuk tiga (3) kes daripada kluster baharu iaitu <strong>Kluster Tapak Bina Darul</strong>;<strong></strong></li></ul><ul><li>12 kes daripada saringan kontak rapat kes positif COVID-19;</li></ul><ul><li>Lima (5) kes import dari luar negara; dan</li></ul><ul><li>33 kes daripada lain-lain saringan COVID-19. </li></ul></li></ul>
<ul><li><strong><u>Pahang</u></strong><strong>: 33 kes</strong><strong></strong><ul><li>31 kes daripada kluster sedia ada; dan<strong></strong></li></ul><ul><li>Dua (2) kes daripada lain-lain saringan COVID-19.<strong></strong></li></ul></li></ul>
<ul><li><strong><u>Perak</u></strong><strong>: 29 kes</strong><strong></strong><ul><li>28 kes  daripada kluster-kluster sedia ada; dan</li></ul><ul><li>Satu (1) kes daripada saringan kontak rapat kes positif COVID-19.</li></ul></li></ul>
<ul><li><strong><u>Negeri Sembilan</u></strong><strong>: 23 kes</strong><strong></strong><ul><li>20 kes daripada kluster-kluster sedia ada;</li></ul><ul><li>Satu (1) kes daripada saringan kontak rapat kes positif COVID-19; dan</li></ul><ul><li>Dua (2) kes daripada lain-lain saringan COVID-19.</li></ul></li></ul>
<ul><li><strong><u>Pulau Pinang</u></strong><strong>: 18 kes</strong> <ul><li>Enam (6)  kes daripada kluster-kluster sedia ada;</li></ul><ul><li>Lima (5) kes daripada saringan kontak rapat kes positif COVID-19; dan</li></ul><ul><li>Tujuh (7) kes daripada lain-lain saringan COVID-19.</li></ul></li></ul>
<ul><li><strong><u>Kedah</u>: 10 kes</strong><ul><li>Lapan (8) kes daripada kluster-kluster sedia ada; dan</li></ul><ul><li>Dua (2) kes daripada lain-lain saringan COVID-19. </li></ul></li></ul>
<ul><li><strong><u>Sarawak</u></strong><strong>: Dua (2) kes</strong> <strong></strong><ul><li>Satu (1) kes  daripada lain-lain saringan COVID-19; dan<strong></strong></li></ul><ul><li>Satu (1) kes import dari luar negara.<strong></strong></li></ul></li></ul>
<ul><li><strong><u>Kelantan</u></strong><strong>:</strong> <strong>Dua (2) kes</strong> daripada lain-lain saringan COVID-19.<strong></strong></li></ul>
<ul><li><strong><u>Wilayah Persekutuan Putrajaya</u></strong><strong>: Satu (1) kes </strong>daripada kluster sedia ada.<strong></strong></li></ul>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2020/12/07/kenyataan-akhbar-kpk-7-disember-2020-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 7 Disember 2020 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2020/12/09/kenyataan-akhbar-kpk-9-disember-2020-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 9 Disember 2020 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>