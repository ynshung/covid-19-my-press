<div class="main-content">
<article class="post-15860 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-15860">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 13 Oktober 2020 – Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2020/10/13/kenyataan-akhbar-kpk-13-oktober-2020-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="7:07 pm"><time class="entry-date" datetime="2020-10-13T19:07:16+08:00">October 13, 2020</time></a> </div>
<section class="entry">
<p><strong><u>STATUS TERKINI KES DISAHKAN COVID-19 YANG TELAH PULIH</u></strong><strong><u></u></strong></p>
<p>Kementerian Kesihatan Malaysia (KKM) ingin memaklumkan bahawa terdapat <strong>350 </strong><strong>kes </strong>yang telah pulih COVID-19 pada hari ini iaitu jumlah yang tertinggi sejak permulaan pandemik di Malaysia. Jumlah kumulatif kes yang telah pulih sepenuhnya dari COVID-19 adalah <strong>11,372</strong><strong> </strong>kes (67.4 peratus daripada jumlah keseluruhan kes).</p>
<p><strong><u>STATUS TERKINI KES COVID-19 DI MALAYSIA</u></strong><strong><u></u></strong></p>
<p>Sehingga 13 Oktober 2020 pukul 12:00 tengah hari,<strong> </strong><strong><u>660 </u></strong><strong><u>kes baharu</u></strong> telah dilaporkan hari ini. Ini menjadikan jumlah kes positif COVID-19 di Malaysia adalah sebanyak <strong>16,880 </strong><strong>kes</strong>. Oleh itu, <strong>jumlah kes aktif dengan kebolehjangkitan COVID-19 adalah 5,345</strong><strong> </strong><strong>kes</strong>. Mereka telah diasingkan dan diberi rawatan.</p>
<p>Ingin dimaklumkan daripada 660 kes baharu yang dilaporkan, terdapat <strong>dua (2) kes</strong> import yang telah mendapat <strong><u>jangkitan dari luar negara</u></strong> yang melibatkan dua (2) bukan warganegara iaitu dari:</p>
<ul><li>India: Satu (1) kes dilaporkan di Wilayah Persekutuan Labuan; dan</li><li>Nepal: Satu (1) kes dilaporkan di Wilayah Persekutuan Kuala Lumpur.</li></ul>
<p>Daripada 658 kes <strong><u>penularan di dalam negara</u></strong>, 618 kes adalah warganegara Malaysia dan 40 kes adalah bukan warganegara.</p>
<p>Perincian kes penularan COVID-19 dalam negara adalah seperti berikut:</p>
<ul><li><strong><u>Sabah</u>: 443 kes </strong><ul><li>160 kes saringan kontak rapat kes positif COVID-19;</li></ul><ul><li>70 kes daripada kluster-kluster aktif sedia ada;</li></ul><ul><li>13 kes daripada kluster baharu iaitu <strong>Kluster Semarak</strong>;</li></ul><ul><li>10 kes daripada kluster baharu iaitu <strong>Kluster Bina;</strong></li></ul><ul><li>Empat (4) kes daripada kluster baharu iaitu <strong>Kluster Sabindo</strong>;</li></ul><ul><li>Dua (2) kes daripada kluster baharu iaitu <strong>Kluster Bestari; </strong>dan</li></ul><ul><li>184 kes daripada lain-lain saringan COVID-19.</li></ul></li></ul>
<ul><li><strong><u>Selangor</u>: 76 kes</strong><ul><li>45 kes daripada kluster-kluster aktif sedia ada;</li><li>16 kes daripada saringan kontak rapat kes positif COVID-19;</li><li>Sembilan (9) kes saringan pulang dari kawasan berisiko tinggi (Sabah);</li><li>Lima (5) kes saringan bergejala;dan</li><li>Satu (1) kes daripada kluster baharu iaitu <strong>Kluster Bah Kenangan</strong>. </li></ul></li></ul>
<ul><li><strong><u>Kedah</u></strong><strong>: 60 kes</strong> daripada Kluster Tembok.<strong><u></u></strong></li></ul>
<ul><li><strong><u>Pulau Pinang</u>: 23 kes</strong> <ul><li>18 kes daripada Kluster Penjara Reman;</li></ul><ul><li>Tiga (3) kes daripada kluster baharu iaitu <strong>Kluster Penjara Seberang Perai (Jawi)</strong>; dan</li></ul><ul><li>Dua (2) saringan kendiri.</li></ul></li></ul>
<ul><li><strong><u>Wilayah Persekutuan Labuan</u></strong><strong>: 18 </strong><strong>kes</strong> <strong><u></u></strong><ul><li>Sembilan (9) kes saringan petugas kesihatan;</li></ul><ul><li>Enam (6) kes saringan pulang dari kawasan berisiko tinggi (Sabah); <strong><u></u></strong></li></ul><ul><li>Dua (2) kes daripada kluster-kluster aktif sedia ada; dan</li></ul><ul><li>Satu (1) kes saringan kontak rapat kes positif COVID-19.</li></ul></li></ul>
<ul><li><strong><u>Perak</u></strong><strong>: 16 kes</strong> daripada Kluster Tembok.<strong><u></u></strong></li></ul>
<ul><li><strong><u>Johor</u></strong><strong>: 10 kes</strong><ul><li>Lima (5) kes daripada saringan kontak rapat kes positif COVID-19;</li></ul><ul><li>Empat (4) kes daripada kluster-kluster aktif sediada;<strong> </strong>dan<strong></strong></li></ul><ul><li>Satu (1) kes saringan pulang dari kawasan berisiko tinggi (Sabah).</li></ul></li></ul>
<ul><li><strong><u>Wilayah Persekutuan Kuala Lumpur</u>: 9 kes</strong><ul><li>Enam (6) kes saringan pulang dari kawasan berisiko tinggi (Sabah);</li></ul><ul><li>Dua (2) kes daripada kluster-kluster aktif sediada; dan</li></ul><ul><li>Satu (1) kes daripada saringan kontak rapat kes positif COVID-19.</li></ul></li></ul>
<ul><li><strong><u>Negeri Sembilan</u></strong><strong>: </strong>Dua (2) kes daripada kluster-kluster aktif sedia. <strong><u></u></strong></li></ul>
<ul><li><strong><u>Pahang</u></strong><strong>: Satu (1) kes </strong>daripada Kluster Jalan Meru.</li></ul>
<p>Sehingga kini, terdapat <strong>101</strong> <strong>kes</strong> positif COVID-19 yang sedang dirawat di <strong>Unit Rawatan Rapi (ICU),</strong> di mana <strong>32 kes </strong>memerlukan bantuan pernafasan.</p>
<p>Daripada maklumat terkini yang dilaporkan ke <em>Crisis Preparedness and Response Centre</em> (CPRC) Kebangsaan, dukacita dimaklumkan bahawa terdapat pertambahan <strong>empat (4) kes kematian</strong> berkaitan COVID-19. Justeru, jumlah kumulatif kes kematian COVID-19 di Malaysia adalah sebanyak <strong>163 kes</strong> (1.0 peratus daripada jumlah keseluruhan kes).</p>
<p>Ringkasan kes-kes kematian hari ini adalah seperti berikut:</p>
<figure class="wp-block-table"><table><tbody><tr><td><strong>Kes kematian</strong></td><td><strong>Kes</strong></td><td><strong>Jantina</strong></td><td><strong>Umur (tahun)</strong></td><td><strong>Hospital</strong></td><td><strong>Latar Belakang</strong></td></tr><tr><td><strong>160</strong></td><td>16315</td><td>Perempuan WN</td><td>84</td><td>Hospital Duchess of Kent</td><td>  Penyakit darah tinggi dan dislipidemia  </td></tr><tr><td><strong>161</strong><strong></strong></td><td>16316</td><td>Lelaki WN</td><td>83</td><td>Hospital Duchess of Kent</td><td>  Penyakit darah tinggi, kencing manis dan dislipidemia</td></tr><tr><td><strong>162</strong><strong></strong></td><td>16662</td><td>Perempuan BWN</td><td>36</td><td>Hospital Semporna</td><td>Penyakit tuberkulosis dalam rawatan</td></tr><tr><td><strong>163</strong><strong></strong></td><td>16663</td><td>Lelaki WN</td><td>59</td><td>Hospital Tawau</td><td>Penyakit buah pinggang kronik</td></tr></tbody></table></figure>
<p>* WN merujuk kepada warganegara dan BWN bukan warganegara</p>
<p>KKM mengucapkan takziah kepada semua ahli keluarga mereka.</p>
<p><strong><u>SARINGAN KESIHATAN DI PINTU MASUK DOMESTIK DAN ANTARABANGSA BAGI PENGUNJUNG DENGAN SEJARAH PERJALANAN PULANG DARI SABAH DITERUSKAN</u></strong></p>
<p>KKM ingin memaklumkan bahawa terdapat sebanyak 394 kes positif COVID-19 yang melibatkan pengunjung dengan sejarah perjalanan pulang dari Sabah sejak 22 September 2020. Dari jumlah itu, sebanyak 234 kes (59.4 peratus) adalah dalam kalangan pengunjung yang tiba sebelum 27 September 2020, manakala sebanyak 160 kes (40.6 peratus) lagi adalah dalam kalangan pengunjung yang tiba selepas 27 September 2020. Secara keseluruhan sehingga 13 Oktober 2020, seramai 18,478 individu dengan sejarah perjalanan pulang dari Sabah telah disaring di semua pintu masuk antarabangsa dan domestik.</p>
<p>Untuk makluman juga, sehingga kini terdapat sebanyak 23 kluster di seluruh Malaysia yang disebabkan oleh kes indeks yang juga merupakan pengunjung dengan sejarah perjalanan pulang dari Sabah. KKM mendapati, peningkatan kes dan kluster berkaitan pengunjung dengan sejarah perjalanan pulang dari Sabah masih terus berlaku walaupun pelaksanaan saringan COVID-19 kepada kelompok ini telah dijalankan sejak 27 September 2020 di samping pengeluaran Perintah Pengawasan dan Pemerhatian di Rumah (HSO)sehingga keputusan ujian negatif dimaklumkan</p>
<p>Bagi membantu menangani isu ini dan dengan mengambil kira situasi kenaikan jumlah kes COVID-19 di Sabah, semua pengembara yang tiba dari Sabah <strong>wajib</strong> menjalani saringan kesihatan COVID-19 di Pintu Masuk Antarabangsa dan Domestik, diberikan <strong>Perintah Pengawasan dan Pemerhatian di Rumah (HSO) selama 14 hari</strong> dari tarikh ketibaan, dipakaikan gelang <em>(wristband)</em> dan perlu memantau kesihatan kendiri menggunakan <em>Home Assessment Tool</em> (HAT) dalam aplikasi MySejahtera. Langkah ini telah bermula 11 Oktober 2020 sehingga suatu tarikh yang akan diberitahu kelak. Situasi semasa berkaitan isu ini adalah dipantau rapi oleh KKM dan sebarang perubahan dalam pendekatan yang diambil akan dibentangkan kepada Majlis Keselamatan Negara.</p>
<p><strong><u>ENAM (6) KLUSTER BAHARU DILAPORKAN HARI INI</u></strong><strong><u></u></strong></p>
<p>KKM ingin memaklumkan bahawa terdapat <strong>enam (6) kluster baharu</strong> telah dikenal pasti pada hari ini iaitu di negeri:</p>
<ul><li>Sabah – Empat (4) kluster;</li><li>Selangor – Satu (1) kluster; dan</li><li>Penang – Satu (1) kluster.</li></ul>
<p>1)<strong><u>KLUSTER SEMARAK, SABAH</u></strong></p>
<p>Kluster baharu ini dikenal pasti di daerah Tawau, Sabah. Kes indeks bagi kluster ini (iaitu kes ke-12200) telah dikenal pasti positif COVID-19 hasil saringan individu bergejala pada 3 Oktober 2020 dan telah dimasukkan ke Hospital Queen Elizabeth. Saringan kontak rapat telah mengenal pasti 13 lagi kes positif COVID-19.</p>
<p>Sehingga 13 Oktober 2020, 12 tengah hari, sejumlah 19 individu telah disaring, di mana:</p>
<ul><li>14 kes dikesan positif COVID-19; dan</li><li>Lima (5) individu masih menunggu keputusan.<strong><u></u></strong></li></ul>
<p>2) <strong><u>KLUSTER BINA, SABAH</u></strong></p>
<p>Kluster baharu ini dikenal pasti di Beaufort, Sabah. Kes indeks bagi kluster ini (iaitu kes ke-15575) telah dikenal pasti positif COVID-19 hasil saringan kemasukan ke Hospital Sipitang pada 10 Oktober 2020 dan telah dimasukkan ke Hospital Queen Elizabeth. Saringan kontak rapat telah mengesan 13 lagi kes positif COVID-19.</p>
<p>Sehingga 13 Oktober 2020, 12 tengah hari, sejumlah 59 individu telah disaring, di mana:</p>
<ul><li>14 kes dikesan positif COVID-19; dan</li><li>45 individu negatif.</li></ul>
<p>3) <strong><u>KLUSTER SABINDO, SABAH</u></strong></p>
<p>Kluster baharu ini dikenal pasti di Tawau di negeri Sabah. Kes indeks bagi kluster ini (iaitu kes ke-11897) telah dikenal pasti positif COVID-19 hasil saringan individu bergejala pada 3 Oktober 2020 dan telah dimasukkan ke Hospital Tawau. Saringan kontak rapat telah mengesan 13 lagi kes positif COVID-19.</p>
<p>Sehingga 13 Oktober 2020, 12 tengah hari, sejumlah 76 individu telah disaring, di mana:</p>
<ul><li>14 kes dikesan positif COVID-19;</li><li>51 individu negatif; dan</li><li>11 individu masih menunggu keputusan.</li></ul>
<p>4) <u style="font-weight:bold;">KLUSTER BESTARI, SABAH</u></p>
<p>Kluster baharu ini telah dikenal pasti di Sandakan, Sabah. Kes indeks bagi kluster ini (iaitu kes ke-14830) telah dikenal pasti positif COVID-19 hasil saringan individu bergejala pada 10 Oktober 2020 dan telah dimasukkan ke Hospital Duchess of Kent, Sandakan. Saringan kontak rapat telah mengenal pasti 18 lagi kes positif COVID-19.</p>
<p>Sehingga 13 Oktober 2020, 12 tengah hari, sejumlah 45 individu telah disaring, di mana:</p>
<ul><li>19 kes dikesan positif COVID-19; dan</li><li>26 individu masih menunggu keputusan.</li></ul>
<p>5) <strong><u>KLUSTER BAH KENANGAN, SELANGOR</u></strong></p>
<p>Kluster baharu ini melibatkan melibatkan daerah Hulu Langat, Selangor.  Kes indeks bagi kluster ini (iaitu kes ke-11802) telah dikenal pasti positif COVID-19 hasil saringan pulang dari Kawasan Berisiko Tinggi (Sabah) pada 2 Oktober 2020 dan telah dimasukkan ke Hospital Sungai Buloh. Saringan kontak rapat telah mengenal pasti 17 lagi kes positif COVID-19.</p>
<p>Sehingga 13 Oktober 2020, 12 tengah hari, sejumlah 38 individu telah disaring, di mana:</p>
<ul><li>18 kes dikesan positif COVID-19;</li><li>15 individu negatif; dan</li><li>Lima (5) individu masih menunggu keputusan.</li></ul>
<p>6) <strong><u>KLUSTER PENJARA SBERANG PERAI (JAWI), PULAU PINANG</u></strong></p>
<p>Kluster baharu ini dikenal pasti di Seberang Perai Selatan, Pulau Pinang. Tiga (3) tahanan telah dikenal pasti positif COVID-19 hasil saringan kemasukan dari Penjara Reman Timur Laut pada 11 Oktober 2020. Mereka semua tidak bergejala dan telah dimasukkan ke Pusat Rawatan Berisiko Rendah.</p>
<p>Sehingga 13 Oktober 2020, 12 tengah hari, sejumlah 226 individu telah disaring, di mana:</p>
<ul><li>Tiga (3) kes dikesan positif COVID-19;</li><li>61 individu negatif; dan</li><li>162 individu masih menunggu keputusan.</li></ul>
<p><strong><u>NASIHAT KESIHATAN BERKAITAN COVID-19</u></strong><strong><u></u></strong></p>
<p>KKM ingin menasihati orang ramai agar terus patuhi saranan serta nasihat-nasihat kesihatan yang sering ditekankan. Jadikanlah nasihat-nasihat ini satu kebiasaan baharu dalam kehidupan harian:</p>
<ul><li><strong>Elakkan 3S / 3C :</strong> iaitu elakkan kawasan yang <strong>sesak (<em>Crowded place</em>)</strong>, elakkan kawasan yang <strong>sempit</strong> <strong>(<em>Confined space</em>)</strong> dan elak <strong>sembang </strong>atau bertutur dengan <strong>jarak yang de</strong><strong>kat (<em>Close conversation)</em></strong><em>.</em></li></ul>
<ul><li><strong>Amalkan 3W :</strong> iaitu kerap mencuci tangan dengan air dan sabun (<strong><em>Wash</em></strong>), memakai alat pelitup muka (<em>facemask</em>) di tempat awam yang telah diwajibkan oleh pihak Majlis Keselamatan Negara (MKN) mulai 1 Ogos 2020 atau jika bergejala (<strong><em>Wear</em></strong>), dan (<strong><em>Warn</em></strong>) iaitu amaran dari KKM yang lebih berkonsep peringatan seperti:</li></ul>
<ul><li>Elakkan bersalaman / bersentuhan termasuk melagakan mana-mana bahagian tubuh badan sebagai menggantikan cara kebiasaan bersalam;<ul><li>Amalkan etika batuk dan bersin;</li></ul><ul><li>Dapatkan rawatan segera jika bergejala;</li></ul><ul><li>Duduk di rumah dan elakkan kunjung-mengunjung; </li></ul><ul><li>Lakukan aktiviti disinfeksi dan pembersihan di kawasan yang kerap disentuh.</li></ul></li></ul>
<p>Patuhlah kepada S.O.P sebagai normal baharu iaitu:</p>
<ul><li><strong>S :</strong> Syarat-syarat seperti yang ditetapkan di bawah Perintah Kawalan Pergerakan Pemulihan (PKPP);</li><li><strong>O :</strong> Orang yang berisiko tinggi seperti kanak-kanak, bayi, warga emas dan orang kurang upaya (OKU) perlu dilindungi, individu tidak sihat dan bergejala dikehendaki segera menjalani pemeriksaan kesihatan;</li><li><strong>P :</strong> Penjarakan fizikal <em>(</em><em>physical</em><em> distancing)</em> sekurang-kurangnya 1 meter diamalkan pada setiap masa.</li></ul>
<p>KKM akan terus memantau perkembangan kejadian jangkitan di dalam negara, dan juga luar negara melalui maklumat yang diperolehi daripada pihak Pertubuhan Kesihatan Sedunia (WHO). Orang ramai akan sentiasa dimaklumkan sebarang perkembangan terkini mengenainya. Begitu juga, KKM akan memastikan langkah pencegahan dan kawalan yang sewajarnya adalah dilaksanakan secara berterusan.</p>
<p>Sekian, terima kasih.</p>
<p></p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p>13 Oktober 2020 @ 5.30 petang.<strong><br/></strong><strong></strong></p>
<p><strong>LAMPIRAN 1</strong><strong></strong></p>
<p><strong>BILANGAN KES COVID-19 MENGIKUT NEGERI DI MALAYSIA</strong></p>
<p><strong>(SEHINGGA </strong><strong>13 OKTOBER</strong><strong> 2020, JAM 12:00 TENGAH HARI)</strong></p>
<figure class="wp-block-table"><table><tbody><tr><td><strong>NEGERI</strong></td><td><strong>BILANGAN KES BAHARU *(    )</strong><strong></strong></td><td><strong>BILANGAN KES KUMULATIF</strong><strong></strong></td></tr><tr><td><strong>SABAH</strong><strong></strong></td><td>443</td><td>5,064</td></tr><tr><td><strong>W.P. KUALA LUMPUR</strong></td><td>10 (1)</td><td>2,792</td></tr><tr><td><strong>SELANGOR</strong><strong></strong></td><td>76</td><td>2,746</td></tr><tr><td><strong>KEDAH</strong><strong></strong></td><td>60</td><td>1,739</td></tr><tr><td><strong>NEGERI SEMBILAN</strong><strong></strong></td><td>2</td><td>1,083</td></tr><tr><td><strong>JOHOR</strong><strong></strong></td><td>10</td><td>826</td></tr><tr><td><strong>SARAWAK</strong><strong></strong></td><td>0</td><td>752</td></tr><tr><td><strong>PAHANG</strong><strong></strong></td><td>1</td><td>386</td></tr><tr><td><strong>PULAU PINANG</strong></td><td>23</td><td>336</td></tr><tr><td><strong>PERAK</strong><strong></strong></td><td>16</td><td>319</td></tr><tr><td><strong>MELAKA</strong><strong></strong></td><td>0</td><td>274</td></tr><tr><td><strong>KELANTAN</strong><strong></strong></td><td>0</td><td>171</td></tr><tr><td><strong>TERENGGANU</strong><strong></strong></td><td>0</td><td>157</td></tr><tr><td><strong>W.P. PUTRAJAYA</strong><strong></strong></td><td>0</td><td>119</td></tr><tr><td><strong>W.P. LABUAN</strong><strong></strong></td><td>19 (1)</td><td>78</td></tr><tr><td><strong> PERLIS</strong><strong></strong></td><td>0</td><td>38</td></tr><tr><td><strong>JUMLAH KESELURUHAN</strong><strong></strong></td><td><strong>660 (2)</strong><strong></strong></td><td><strong>16,880</strong><strong></strong></td></tr></tbody></table></figure>
<p>*(   ) adalah merujuk kepada kes-kes import<br/></p>
<p>LAMPIRAN 2</p>
<p><strong>Status Terkini Kluster Aktif Yang Mencatat Kes Positif Pada Hari Ini</strong></p>
<p><strong>(13 Oktober 2020)</strong></p>
<figure class="wp-block-table"><table><tbody><tr><td> </td><td><strong>Kluster</strong></td><td><strong>Negeri</strong></td><td><strong>Daerah</strong></td><td><strong>Kes Baharu</strong></td><td><strong>Jumlah Kes</strong></td><td><strong>Jumlah Yang Disaring</strong></td><td><strong>Kes Aktif (Kes ICU)</strong></td><td><strong>Jumlah Sembuh</strong></td><td><strong>*BWN</strong></td><td><strong>Jumlah Kematian</strong></td></tr><tr><td>1<strong></strong></td><td>Tembok</td><td>Kedah, Perak</td><td>Kota Setar, Kamunting, Kubang Pasu, Pendang</td><td>76</td><td>1,334</td><td>6,439</td><td>1,318 (12)</td><td>15</td><td>84</td><td>1</td></tr><tr><td>2</td><td>Benteng LD</td><td>Sabah</td><td>Lahad Datu, Tawau, Sandakan, Kinabatangan</td><td>23</td><td>1,015</td><td>16,408</td><td>92 (1)</td><td>922</td><td>382</td><td>1</td></tr><tr><td>3<strong></strong></td><td>Penjara Reman</td><td>Pulau Pinang</td><td>Timur Laut</td><td>18</td><td>178</td><td>2,685</td><td>177 (0)</td><td>0</td><td>24</td><td>1  </td></tr><tr><td>4</td><td>Semarak</td><td>Sabah</td><td>Tawau</td><td>13</td><td>14</td><td>19</td><td>14 (0)</td><td>0</td><td>0</td><td>0</td></tr><tr><td>5<strong></strong></td><td>Bah Tropicana</td><td>Selangor</td><td>Petaling</td><td>12</td><td>26</td><td>159</td><td>26 (0)</td><td>0</td><td>0</td><td>0</td></tr><tr><td>6<strong></strong></td><td>Simera</td><td>Terengganu,Pahang, Selangor, Negeri Sembilan</td><td>Besut, Kuantan, Petaling, Klang, Hulu Langat, Port Dickson</td><td>8</td><td>19</td><td>243</td><td>19 (0)</td><td>0</td><td>0</td><td>  0  </td></tr><tr><td>7<strong></strong></td><td>Bina</td><td>Sabah</td><td>Beaufort</td><td>10</td><td>14</td><td>59</td><td>14 (0)</td><td>0</td><td>4</td><td>0</td></tr><tr><td>8<strong></strong></td><td>Jalan Meru</td><td>Selangor, Johor, Kelantan, WP Kuala Lumpur &amp; Putrajaya, Pahang</td><td>Hulu Langat, Klang, Gombak, Petaling, Hulu Selangor, Kuala Selangor, Johor Bahru, Kota Bharu, Titiwangsa, Lembah Pantai, Kepong, Temerloh</td><td>9</td><td>99</td><td>810</td><td>99 (0)</td><td>0</td><td>1</td><td>0</td></tr><tr><td>9<strong></strong></td><td>Utama</td><td>Selangor</td><td>Gombak, Petaling</td><td>7</td><td>22</td><td>246</td><td>22 (0)</td><td>0</td><td>5</td><td>0</td></tr><tr><td>10<strong></strong></td><td>Kau Sing</td><td>Sabah</td><td>Tawau</td><td>7</td><td>15</td><td>51</td><td>10 (0)</td><td>5</td><td>2</td><td>0</td></tr><tr><td>11<strong></strong></td><td>Sabindo</td><td>Sabah</td><td>Tawau</td><td>4</td><td>14</td><td>76</td><td>14 (0)</td><td>0</td><td>0</td><td>0</td></tr><tr><td>12<strong></strong></td><td>Sungei Way</td><td>Selangor, WP Kuala Lumpur</td><td>Petaling, Gombak, Titiwangsa</td><td>3</td><td>26</td><td>189</td><td>26 (0)</td><td>0</td><td>0</td><td>0</td></tr><tr><td>13.<strong></strong></td><td>Tanamera</td><td>Sabah</td><td>Tawau</td><td>3</td><td>25</td><td>80</td><td>22 (0)</td><td>3</td><td>2</td><td>0</td></tr><tr><td>14.<strong></strong></td><td>Penjara Jawi</td><td>Pulau Pinang</td><td>Seberang Perai Selatan</td><td>3</td><td>3</td><td>226</td><td>3 (0)</td><td>0</td><td>0</td><td>0</td></tr><tr><td>15.</td><td>Benteng PK</td><td>Selangor</td><td>Klang, Kuala Langat</td><td>2</td><td>54</td><td>422</td><td>54 (0)</td><td>0</td><td>44</td><td>0</td></tr><tr><td>16.</td><td>Bestari</td><td>Sabah</td><td>Sandakan</td><td>2</td><td>19</td><td>45</td><td>19 (0)</td><td>0</td><td>0</td><td>0</td></tr><tr><td>17.</td><td>Khazanah</td><td>Sabah</td><td>Lahad Datu</td><td>2</td><td>16</td><td>652</td><td>16 (0)</td><td>0</td><td>0</td><td>0</td></tr><tr><td>18.</td><td>Rinting</td><td>Melaka, Johor</td><td>Melaka Tengah, Johor Bahru</td><td>2</td><td>10</td><td>167</td><td>10 (0)</td><td>0</td><td>0</td><td>0</td></tr><tr><td>19</td><td>Bah Bundle</td><td>WP Labuan</td><td>Labuan</td><td>2</td><td>6</td><td>432</td><td>6 (0)</td><td>0</td><td>0</td><td>0</td></tr><tr><td>20.</td><td>Jalan Bomba</td><td>Sabah</td><td>Sandakan</td><td>2</td><td>5</td><td>92</td><td>5 (0)</td><td>0</td><td>0</td><td>2</td></tr><tr><td>21.</td><td>Pulau</td><td>Sabah</td><td>Kunak, Semporna, Tawau</td><td>1</td><td>52</td><td>1,036</td><td>5 (0)</td><td>47</td><td>5</td><td>0</td></tr><tr><td>22.</td><td>Bah Kasturi</td><td>Negeri Sembilan, WP Kuala Lumpur &amp; Putrajaya, Selangor</td><td>Seremban, Cheras, Putrajaya, Klang, Petaling, Hulu Langat, Gombak, Kuala Langat</td><td>1</td><td>19</td><td>308</td><td>19 (0)</td><td>0</td><td>0</td><td>0</td></tr><tr><td>23.</td><td>Baiduri</td><td>Selangor</td><td>Hulu Langat</td><td>1</td><td>19</td><td>42</td><td>19 (0)</td><td>0</td><td>0</td><td>0</td></tr><tr><td>24.<strong></strong></td><td>Bah Kenangan</td><td>Selangor</td><td>Hulu Langat</td><td>1</td><td>18</td><td>38</td><td>18 (0)</td><td>0</td><td>0</td><td>0</td></tr><tr><td>25.<strong></strong></td><td>Tasik</td><td>Sarawak, Selangor</td><td>Miri, Petaling, Hulu Langat, Klang</td><td>1</td><td>13</td><td>127</td><td>13 (0)</td><td>0</td><td>0</td><td>0</td></tr><tr><td>26.<strong></strong></td><td>Bah Bangat</td><td>WP Labuan</td><td>Labuan</td><td>1</td><td>10</td><td>803</td><td>10 (0)</td><td>0</td><td>5</td><td>0</td></tr><tr><td>27<strong></strong></td><td>Jelok</td><td>WPKL &amp; Putrajaya, Selangor</td><td>Kepong, Hulu Langat, Petaling</td><td>1</td><td>5</td><td>32</td><td>5 (0)</td><td>0</td><td>0</td><td>0</td></tr></tbody></table></figure>
<p><strong>*BWN = Bukan Warganegara</strong></p>
<p></p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2020/10/12/kenyataan-akhbar-kpk-12-oktober-2020-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 12 Oktober 2020 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2020/10/14/kenyataan-akhbar-kpk-14-oktober-2020-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 14 Oktober 2020 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>