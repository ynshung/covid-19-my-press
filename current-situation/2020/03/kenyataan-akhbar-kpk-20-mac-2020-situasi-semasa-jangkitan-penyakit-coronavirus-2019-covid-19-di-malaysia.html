<div class="main-content">
<article class="post-12504 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-12504">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 20 Mac 2020 -Situasi Semasa Jangkitan Penyakit Coronavirus 2019 (COVID-19) di Malaysia</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2020/03/20/kenyataan-akhbar-kpk-20-mac-2020-situasi-semasa-jangkitan-penyakit-coronavirus-2019-covid-19-di-malaysia/" rel="bookmark" title="5:32 pm"><time class="entry-date" datetime="2020-03-20T17:32:47+08:00">March 20, 2020</time></a> </div>
<section class="entry">
<p style="text-align:justify;"><strong><u>STATUS TERKINI KES DISAHKAN COVID-19 YANG TELAH PULIH</u></strong></p>
<p style="text-align:justify;">Kementerian Kesihatan Malaysia (KKM) ingin memaklumkan bahawa terdapat <strong>12 kes</strong> yang telah pulih dan dibenarkan discaj pada hari ini. Ini menjadikan jumlah kumulatif kes yang telah pulih sepenuhnya dari COVID-19 dan telah discaj daripada wad adalah sebanyak 87 kes.</p>
<p style="text-align:justify;"><strong><u>STATUS TERKINI KES COVID-19 DI MALAYSIA</u></strong></p>
<p style="text-align:justify;">Sehingga 20 Mac 2020 pukul 12 tengah hari, terdapat 130 kes baharu yang telah dilaporkan. Ini menjadikan jumlah kes positif COVID-19 di Malaysia adalah sebanyak 1,030 kes. Berdasarkan siasatan awal, daripada 130 kes baharu yang dilaporkan hari ini, sebanyak 48 kes adalah berkaitan dengan kluster perhimpunan tabligh di Masjid Jamek Seri Petaling.</p>
<p style="text-align:justify;">Sehingga kini, seramai <strong>26 kes positif COVID-19 sedang dirawat di Unit Rawatan Rapi (ICU)</strong> dan memerlukan bantuan pernafasan.</p>
<p><img alt="20 Mac 2020 - taburan kes peta" class="size-full wp-image-12509 aligncenter" data-attachment-id="12509" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="20 Mac 2020 – taburan kes peta" data-large-file="https://kpkesihatan.files.wordpress.com/2020/03/20-mac-2020-taburan-kes-peta.jpg?w=1024" data-medium-file="https://kpkesihatan.files.wordpress.com/2020/03/20-mac-2020-taburan-kes-peta.jpg?w=300" data-orig-file="https://kpkesihatan.files.wordpress.com/2020/03/20-mac-2020-taburan-kes-peta.jpg" data-orig-size="3628,2720" data-permalink="https://kpkesihatan.com/2020/03/20/kenyataan-akhbar-kpk-20-mac-2020-situasi-semasa-jangkitan-penyakit-coronavirus-2019-covid-19-di-malaysia/20-mac-2020-taburan-kes-peta/" sizes="(max-width: 1300px) 100vw, 1300px" src="https://kpkesihatan.files.wordpress.com/2020/03/20-mac-2020-taburan-kes-peta.jpg?w=1300" srcset="https://kpkesihatan.files.wordpress.com/2020/03/20-mac-2020-taburan-kes-peta.jpg?w=1300 1300w, https://kpkesihatan.files.wordpress.com/2020/03/20-mac-2020-taburan-kes-peta.jpg?w=2600 2600w, https://kpkesihatan.files.wordpress.com/2020/03/20-mac-2020-taburan-kes-peta.jpg?w=150 150w, https://kpkesihatan.files.wordpress.com/2020/03/20-mac-2020-taburan-kes-peta.jpg?w=300 300w, https://kpkesihatan.files.wordpress.com/2020/03/20-mac-2020-taburan-kes-peta.jpg?w=768 768w, https://kpkesihatan.files.wordpress.com/2020/03/20-mac-2020-taburan-kes-peta.jpg?w=1024 1024w"/><img alt="20 Mac 2020 - Kluster tabligh" class="wp-image-12510 aligncenter" data-attachment-id="12510" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="20 Mac 2020 – Kluster tabligh" data-large-file="https://kpkesihatan.files.wordpress.com/2020/03/20-mac-2020-kluster-tabligh.jpg?w=724" data-medium-file="https://kpkesihatan.files.wordpress.com/2020/03/20-mac-2020-kluster-tabligh.jpg?w=212" data-orig-file="https://kpkesihatan.files.wordpress.com/2020/03/20-mac-2020-kluster-tabligh.jpg" data-orig-size="2480,3508" data-permalink="https://kpkesihatan.com/2020/03/20/kenyataan-akhbar-kpk-20-mac-2020-situasi-semasa-jangkitan-penyakit-coronavirus-2019-covid-19-di-malaysia/20-mac-2020-kluster-tabligh/" height="696" loading="lazy" sizes="(max-width: 492px) 100vw, 492px" src="https://kpkesihatan.files.wordpress.com/2020/03/20-mac-2020-kluster-tabligh.jpg?w=492&amp;h=696" srcset="https://kpkesihatan.files.wordpress.com/2020/03/20-mac-2020-kluster-tabligh.jpg?w=492&amp;h=696 492w, https://kpkesihatan.files.wordpress.com/2020/03/20-mac-2020-kluster-tabligh.jpg?w=984&amp;h=1392 984w, https://kpkesihatan.files.wordpress.com/2020/03/20-mac-2020-kluster-tabligh.jpg?w=106&amp;h=150 106w, https://kpkesihatan.files.wordpress.com/2020/03/20-mac-2020-kluster-tabligh.jpg?w=212&amp;h=300 212w, https://kpkesihatan.files.wordpress.com/2020/03/20-mac-2020-kluster-tabligh.jpg?w=768&amp;h=1086 768w, https://kpkesihatan.files.wordpress.com/2020/03/20-mac-2020-kluster-tabligh.jpg?w=724&amp;h=1024 724w" width="492"/></p>
<p style="text-align:justify;"><strong><u>NASIHAT KESIHATAN BERKAITAN COVID-19</u></strong></p>
<p style="text-align:justify;">Perintah Kawalan Pergerakan telah dilaksanakan mulai 18 Mac sehingga 31 Mac 2020, yang antara lain melibatkan larangan menyeluruh pergerakan bagi membendung penularan wabak jangkitan COVID-19 di Malaysia. Selama tempoh penguatkuasaan Perintah ini, orang ramai diminta untuk berada di rumah.</p>
<p style="text-align:justify;">Walaupun tinggal di dalam rumah, rakyat Malaysia disarankan untuk kekal aktif, sama ada melalui senaman atau aktiviti fizikal. Pada masa kini terdapat pelbagai senaman di rumah yang boleh dilakukan, contohnya:</p>
<ul style="text-align:justify;">
<li>Senaman yang berbentuk kardio bagi yang mempunyai basikal senaman atau <em>treadmill</em> di rumah.</li>
<li>Senaman yang menggunakan berat badan sendiri, seperti <em>push-ups</em>, <em>squats</em>, <em>planks</em>, <em>burpees</em> dan <em>lounges</em> (yang menggunakan pelbagai otot tanpa memerlukan peralatan khusus), senaman <em>Tabata</em> dan senaman ringan seperti <em>yoga</em> atau <em>tai chi</em>.</li>
</ul>
<p style="text-align:justify;">Rakyat Malaysia juga boleh kekal aktif dengan melakukan pelbagai bentuk tarian dan mengambil peluang untuk melakukan <em>spring cleaning </em>di dalam rumah. Kajian menunjukkan bahawa senaman dan aktiviti fizikal adalah penting untuk mengekalkan kesihatan mental dengan meningkatkan <em>mood</em> dan melegakan kebimbangan dan keresahan. Ia membantu mengasah minda, meningkatkan kekuatan otot dan kekuatan aerobik.</p>
<p style="text-align:justify;">Sekiranya tidak sihat, hubungi <em>virtual health advisory</em> dan mengikuti sesi <em>Webinar</em> yang akan diadakan setiap hari bermula pada jam 9.00 pagi melalui pautan berikut:</p>
<p style="text-align:justify;"><strong><a href="http://www.doctoroncall.com.my/coronavirus" rel="nofollow">http://www.doctoroncall.com.my/coronavirus</a></strong></p>
<p style="text-align:justify;">Orang awam juga boleh menghubungi talian <em>Crisis Preparedness and Response Centre</em> (CPRC) Kebangsaan, KKM. Maklumat lanjut mengenai kejadian COVID-19 di Malaysia boleh juga didapati melalui saluran telegram CPRC Kementerian Kesihatan Malaysia:</p>
<p style="text-align:justify;"><strong><a href="https://t.me/cprckkm" rel="nofollow">https://t.me/cprckkm</a>.</strong></p>
<p style="text-align:justify;">KKM akan terus memantau perkembangan kejadian jangkitan ini melalui segala maklumat yang diperolehi dan akan dimaklumkan kepada rakyat dari semasa ke semasa.</p>
<p style="text-align:justify;">Sekian, terima kasih.</p>
<p style="text-align:justify;"><strong>DATUK DR NOOR HISHAM ABDULLAH</strong></p>
<p style="text-align:justify;"><strong>KETUA PENGARAH KESIHATAN</strong></p>
<p style="text-align:justify;">20 Mac 2020 @ 5.00 petang</p>
<hr/>
<p style="text-align:justify;">
<p style="text-align:center;"><strong>UPDATES ON THE CORONAVIRUS DISEASE 2019 (COVID-19) </strong></p>
<p style="text-align:center;"><strong>SITUATION IN MALAYSIA</strong></p>
<p> </p>
<p><strong>Current Status of Confirmed COVID-19 Cases Who Have Recovered</strong></p>
<p>20 March 2020 – The Ministry of Health (MOH) would like to inform that <strong>12 cases </strong>have fully recovered and discharged well today. Cumulatively, 87 confirmed COVID-19 cases have fully recovered and discharged well.</p>
<p> </p>
<p><strong>Current Situation of COVID-19 in Malaysia</strong></p>
<p>20 March 2020, 12 pm – A total of <strong>130 additional </strong><strong>confirmed COVID-19 cases </strong>were reported to the National Crisis Preparedness and Response Centre (CPRC) MOH today. Cumulatively there are now <strong>1,030 confirmed COVID-19 cases</strong> in Malaysia. Based on preliminary investigation, of these 130 additional confirmed cases, 48 cases are related to the <em>Tabligh</em> gathering in Seri Petaling mosque.</p>
<p>Currently, <strong>26 confirmed COVID-19 cases are receiving treatment in intensive care units</strong> (ICU) requiring ventilation support.</p>
<p> </p>
<p><strong>Health Advisory on COVID-19</strong></p>
<p>The Movement Control Order that is enforced from 18 March 2020 to 31 March 2020 includes a comprehensive restriction of population movement to reduce the spread of COVID-19 infection in Malaysia. The public is requested to remain at home for this duration.</p>
<p>While staying at home, Malaysians are encouraged to stay active, whether through exercise or physical activity. Nowadays, there are various indoor exercises that can be done, for example:</p>
<ul>
<li>Cardio-based exercises for those who have exercise bicycles or treadmills at home.</li>
<li>Exercises that use your own body weight without the need for specialised equipment such as push-ups, squats, planks, burpees and lounges, Tabata, and lightweight exercises such as yoga or tai chi.</li>
</ul>
<p>Malaysians can also stay active by doing various forms of dances and taking the opportunity to do spring cleaning in and around the house. Studies have shown that exercise and physical activity are important for maintaining mental health by improving mood and relieving anxiety and stress. It helps to sharpen the mind, improve muscle strength and aerobic strength.</p>
<p>If unwell, please contact the Virtual Health Advisory and join the webinar session that will be held daily starting at 9:00 am via the following link:</p>
<p><strong><a href="http://www.doctoroncall.com.my/coronavirus" rel="nofollow">http://www.doctoroncall.com.my/coronavirus</a></strong></p>
<p>The public can also contact the National CPRC MOH hotline. Further information on the COVID-19 situation in Malaysia is also available through the National CPRC MOH Telegram channel:</p>
<p><strong><a href="https://t.me/cprckkm" rel="nofollow">https://t.me/cprckkm</a></strong></p>
<p>MOH will continue to monitor the development of the COVID-19 situation based on all available information, and the public will be continuously updated on the latest information.</p>
<p>Thank you.</p>
<p> </p>
<p><strong>DATUK DR NOOR HISHAM ABDULLAH</strong></p>
<p><strong>DIRECTOR GENERAL OF HEALTH </strong></p>
<p>20 March 2020 @ 5.00 pm</p>
<p> </p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</p></section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2020/03/19/kenyataan-akhbar-ybmk-19-mac-2020-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar YBMK 19 Mac 2020 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2020/03/21/kenyataan-akhbar-kpk-21-mac-2020-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 21 Mac 2020 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>