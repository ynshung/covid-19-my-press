<div class="main-content">
<article class="post-17910 post type-post status-publish format-standard hentry category-communicable-disease category-pharmacy category-press category-vaccine tag-covid-19 layout-horizontal-right" id="post-17910">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar Bahagian Regulatori Farmasi Negara 21 April 2021 – Isu Kematian Kakitangan Kementerian Kesihatan Malaysia Yang Dikaitkan Dengan Vaksin COVID-19</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/04/21/kenyataan-akhbar-bahagian-regulatori-farmasi-negara-21-april-2021-isu-kematian-kakitangan-kementerian-kesihatan-malaysia-yang-dikaitkan-dengan-vaksin-covid-19/" rel="bookmark" title="4:44 pm"><time class="entry-date" datetime="2021-04-21T16:44:42+08:00">April 21, 2021</time></a> </div>
<section class="entry">
<p class="has-text-align-center"><strong>ISU KEMATIAN KAKITANGAN KEMENTERIAN KESIHATAN MALAYSIA (KKM) YANG DIKAITKAN DENGAN VAKSIN COVID-19</strong></p>
<p>Kementerian Kesihatan Malaysia (KKM) mengambil maklum akan penularan isu kematian beberapa orang kakitangan KKM yang dikaitkan dengan vaksin COVID-19 di media sosial. Pihak KKM sedang menyiasat akan perkara ini dan makluman akan diberikan kepada umum selepas siasatan selesai.</p>
<p>Umum mengetahui bahawa Program Imunisasi COVID-19 Kebangsaan telah bermula di Malaysia pada 24 Februari 2021 dengan Fasa 1 yang melibatkan pemberian vaksin kepada petugas barisan hadapan iaitu petugas kesihatan, pekerja perkhidmatan penting (<em>essential</em>) dan pertahanan. Kini Fasa 2 pemberian vaksin yang bermula pada 19 April 2021 pula melibatkan baki kumpulan daripada Fasa 1 dan warga emas yang berumur 60 tahun ke atas, golongan berisiko tinggi mengalami penyakit kronik dan orang kelainan upaya (OKU). Setakat ini, tiada laporan kematian disebabkan oleh vaksin COVID-19 dilaporkan.</p>
<p>Sehubungan itu, pihak KKM meminta agar orang ramai tidak berkongsi atau menyebarkan maklumat yang tidak dikenalpasti sumber dan kebenarannya. Sebarang penyebaran atau perkongsian akan menimbulkan kekeliruan orang ramai. Orang ramai diminta untuk merujuk kepada maklumat sah yang boleh didapati di semua platform rasmi media sosial KKM atau berhubung terus <em>dengan Crisis &amp; Preparedness Response Center</em> (CPRC) di setiap negeri atau layari di laman sesawang <a href="http://covid-19.moh.gov.my/"><em>http://covid-19.moh.gov.my/</em></a> atau di talian 03-88810200/ 03-88810600/ 03-88810700 bagi mendapatkan info sahih berkenaan vaksin COVID-19.</p>
<p>Sekian, terima kasih.</p>
<p></p>
<p><strong>BAHAGIAN REGULATORI FARMASI NEGARA</strong></p>
<p><strong>21 APRIL 2021</strong><strong></strong></p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/pharmacy/" rel="category tag">Pharmacy</a>, <a href="https://kpkesihatan.com/category/press/" rel="category tag">Press</a>, <a href="https://kpkesihatan.com/category/vaccine/" rel="category tag">vaccine</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/04/20/kenyataan-akhbar-kpk-20-april-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 20 April 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/04/21/kenyataan-akhbar-kpk-21-april-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 21 April 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>