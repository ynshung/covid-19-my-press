<div class="main-content">
<article class="post-17477 post type-post status-publish format-standard has-post-thumbnail hentry category-press layout-horizontal-right" id="post-17477">
<a class="post-lead-category" href="https://kpkesihatan.com/category/press/">Press</a>
<h1 class="title">Kenyataan Akhbar KPK 2 Mac 2021 – Keputusan Mesyuarat Pihak Berkuasa Kawalan Dadah Kali ke-354 Berkenaan Pendaftaran Vaksin COVID-19</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/03/02/kenyataan-akhbar-kpk-2-mac-2021-keputusan-mesyuarat-pihak-berkuasa-kawalan-dadah-kali-ke-354-berkenaan-pendaftaran-vaksin-covid-19/" rel="bookmark" title="6:17 pm"><time class="entry-date" datetime="2021-03-02T18:17:07+08:00">March 2, 2021</time></a> </div>
<section class="entry">
<p>Kementerian Kesihatan ingin memaklumkan bahawa Mesyuarat Pihak Berkuasa Kawalan Dadah (PBKD) kali ke-354 telah bersidang pada hari ini, 2 Mac 2021. Mesyuarat telah bersetuju meluluskan <strong>pendaftaran secara bersyarat</strong> untuk kegunaan semasa bencana bagi produk vaksin COVID-19 berikut:</p>
<ol type="1"><li><strong>COVID-19 <em>Vaccine</em> AstraZeneca <em>Solution for Injection</em></strong><ul><li>Pemegang pendaftaran: AstraZeneca Sdn. Bhd.</li><li>Pengilang: Medimmune Pharma B.V. Netherland</li></ul></li><li><strong>CoronaVac Suspension for Injection – Sinovac</strong><ul><li>Pemegang pendaftaran: Pharmaniaga Lifescience Sdn. Bhd.</li><li>Pengilang: Sinovac Life Sciences Co. Ltd., China</li></ul></li><li><strong>COMIRNATY Concentrate for Dispersion for Injection </strong>(Permohonan bagi sumber kedua kepada produk COMIRNATY yang telah diberikan pendaftaran bersyarat)<ul><li>Pemegang pendaftaran: Pfizer (M) Sdn. Bhd.</li><li>Pengilang bagi sumber pertama (<em>drug product and final release</em>): Pfizer Manufacturing Belgium NV, Puurs, Belgium</li><li>Pengilang bagi sumber kedua (<em>final release</em>): BioNTech Manufacturing GmbH, Mainz, Germany</li></ul></li></ol>
<p><strong>Pendaftaran secara bersyarat</strong> ini memerlukan syarikat pemegang pendaftaran untuk mengemukakan analisis data-data tambahan dan terkini secara <em>rolling submission</em> untuk dinilai oleh Bahagian Regulatori Farmasi Negara (NPRA). Ia bagi memastikan keberkesanan dan keselamatan vaksin sentiasa dikemaskini dan perbandingan manfaat-risiko (<em>benefit over risk</em>) vaksin ini kekal positif.</p>
<p>Pada masa ini, NPRA juga masih menilai 2 lagi produk vaksin COVID-19 iaitu Gam-COVID-Vac atau Sputnik V (keluaran <em>Gamaleya National Research Centre for Epidemiology and Microbiology</em>, Russia) dan CoronaVac <em>Suspension for Injection</em> – Sinovac (pengilangan <em>fill and finish</em> oleh Pharmaniaga LifeScience Sdn Bhd).</p>
<div class="wp-block-image"><figure class="aligncenter size-large is-resized"><a href="https://kpkesihatan.files.wordpress.com/2021/03/153767074_115889323835956_7914464847164431825_o.png"><img alt="" class="wp-image-17482" data-attachment-id="17482" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="153767074_115889323835956_7914464847164431825_o" data-large-file="https://kpkesihatan.files.wordpress.com/2021/03/153767074_115889323835956_7914464847164431825_o.png?w=1024" data-medium-file="https://kpkesihatan.files.wordpress.com/2021/03/153767074_115889323835956_7914464847164431825_o.png?w=300" data-orig-file="https://kpkesihatan.files.wordpress.com/2021/03/153767074_115889323835956_7914464847164431825_o.png" data-orig-size="1200,1200" data-permalink="https://kpkesihatan.com/153767074_115889323835956_7914464847164431825_o/" height="613" loading="lazy" sizes="(max-width: 613px) 100vw, 613px" src="https://kpkesihatan.files.wordpress.com/2021/03/153767074_115889323835956_7914464847164431825_o.png?w=1024" srcset="https://kpkesihatan.files.wordpress.com/2021/03/153767074_115889323835956_7914464847164431825_o.png?w=1024 1024w, https://kpkesihatan.files.wordpress.com/2021/03/153767074_115889323835956_7914464847164431825_o.png?w=613 613w, https://kpkesihatan.files.wordpress.com/2021/03/153767074_115889323835956_7914464847164431825_o.png?w=150 150w, https://kpkesihatan.files.wordpress.com/2021/03/153767074_115889323835956_7914464847164431825_o.png?w=300 300w, https://kpkesihatan.files.wordpress.com/2021/03/153767074_115889323835956_7914464847164431825_o.png?w=768 768w, https://kpkesihatan.files.wordpress.com/2021/03/153767074_115889323835956_7914464847164431825_o.png 1200w" width="613"/></a></figure></div>
<p>Kementerian Kesihatan akan sentiasa mempertingkatkan tahap kesihatan awam dalam memerangi wabak COVID-19 melalui perolehan bekalan vaksin yang telah dinilai daripada aspek kualiti, keselamatan dan keberkesanan oleh Bahagian Regulatori Farmasi Negara (NPRA) dan diluluskan oleh PBKD.  Kerajaan juga komited untuk memastikan penduduk dewasa Malaysia mencapai imuniti kelompok (<em>herd immunity</em>) selaras dengan sasaran Program Imunisasi Vaksin COVID-19 Kebangsaan.</p>
<p></p>
<p><strong>Tan Sri Dato’ Seri Dr. Noor Hisham bin Abdullah </strong></p>
<p><strong>Ketua Pengarah Kesihatan Malaysia</strong></p>
<p><strong>2 Mac 2021</strong><strong></strong></p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/press/" rel="category tag">Press</a> </p>
</div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/03/01/kenyataan-akhbar-kpk-1-mac-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 1 Mac 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/03/02/kenyataan-akhbar-kpk-2-mac-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 2 Mac 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>