<div class="main-content">
<article class="post-18653 post type-post status-publish format-standard has-post-thumbnail hentry category-press layout-horizontal-right" id="post-18653">
<a class="post-lead-category" href="https://kpkesihatan.com/category/press/">Press</a>
<h1 class="title">Kenyataan Akhbar KPK 16 Julai 2021 – Keputusan Mesyuarat Pihak Berkuasa Kawalan Dadah Kali Ke-361 Berkenaan Pendaftaran Vaksin COVID-19</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/07/16/kenyataan-akhbar-kpk-16-julai-2021-keputusan-mesyuarat-pihak-berkuasa-kawalan-dadah-kali-ke-361-berkenaan-pendaftaran-vaksin-covid-19/" rel="bookmark" title="11:18 am"><time class="entry-date" datetime="2021-07-16T11:18:30+08:00">July 16, 2021</time></a> </div>
<section class="entry">
<p>Kementerian Kesihatan Kesihatan (KKM) ingin memaklumkan bahawa Mesyuarat Pihak Berkuasa Kawalan Dadah (PBKD) kali ke-361 telah bersidang pada hari ini, 16 Julai 2021.</p>
<p>Mesyuarat telah bersetuju memberikan kelulusan  <strong>pendaftaran bersyarat</strong> untuk kegunaan semasa bencana bagi dua (2) produk vaksin COVID-19 iaitu:</p>
<ol type="i"><li><strong><em>COVILO Suspension for Injection COVID-19 Vaccine (Vero Cell), Inactivated</em></strong><ul><li>Pemegang pendaftaran: Duopharma (M) Sdn. Bhd.</li><li>Pengilang: Beijing Institute of Biological Products Co. Ltd. (BIBP), China</li><li>COVILO merupakan vaksin yang dibangunkan oleh <em>China National Biotec Group Company Limited </em>(CNBG), Sinopharm, yang juga dikenali sebagai vaksin COVID-19 Sinopharm.</li></ul></li><li><strong><em>Janssen COVID-19 Vaccine Suspension for Injection</em></strong><ul><li>Pemegang pendaftaran: Johnson &amp; Johnson Sdn. Bhd.</li><li>Pengilang: Janssen Pharmaceutica N.V., Belgium</li></ul></li></ol>
<p>Kelulusan pendaftaran bersyarat  ini memerlukan maklumat kualiti, keselamatan dan keberkesanan produk vaksin tersebut dipantau dan dinilai berdasarkan data-data terkini dari semasa ke semasa. Ia bagi memastikan perbandingan manfaat-risiko (<em>benefit over risk</em>) bagi produk-produk vaksin tersebut kekal positif.</p>
<p>KKM akan sentiasa mempertingkatkan tahap kesihatan awam dalam memerangi wabak COVID-19 melalui perolehan bekalan vaksin yang telah dinilai daripada aspek kualiti, keselamatan dan keberkesanan oleh Bahagian Regulatori Farmasi Negara (NPRA) dan diluluskan oleh PBKD.  Kerajaan juga komited untuk memastikan penduduk dewasa Malaysia mencapai imuniti kelompok (<em>herd immunity</em>) selaras dengan sasaran Program Imunisasi COVID-19 Kebangsaan (PICK).</p>
<p><strong>TAN SRI DATO’ SERI DR. NOOR HISHAM BIN ABDULLAH </strong><strong></strong></p>
<p>Ketua Pengarah Kesihatan Malaysia</p>
<p>16 Julai 2021</p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/press/" rel="category tag">Press</a> </p>
</div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/07/15/kenyataan-akhbar-kpk-15-julai-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 15 Julai 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/07/16/kenyataan-akhbar-kpk-16-julai-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 16 Julai 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>