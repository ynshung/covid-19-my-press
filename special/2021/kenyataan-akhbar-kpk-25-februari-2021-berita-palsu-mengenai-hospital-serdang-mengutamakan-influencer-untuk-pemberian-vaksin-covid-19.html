<div class="main-content">
<article class="post-17433 post type-post status-publish format-standard has-post-thumbnail hentry category-communicable-disease category-crisis-disaster category-press tag-covid-19 layout-horizontal-right" id="post-17433">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 25 Februari 2021 – Berita Palsu Mengenai Hospital Serdang Mengutamakan “Influencer” Untuk Pemberian Vaksin COVID-19</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/02/25/kenyataan-akhbar-kpk-25-februari-2021-berita-palsu-mengenai-hospital-serdang-mengutamakan-influencer-untuk-pemberian-vaksin-covid-19/" rel="bookmark" title="4:08 pm"><time class="entry-date" datetime="2021-02-25T16:08:28+08:00">February 25, 2021</time></a> </div>
<section class="entry">
<p>Kementerian Kesihatan Malaysia (KKM) ingin merujuk kepada laporan media atas talian Malaysiakini bertarikh 25 Februari 2021 yang membawa tajuk <em>“Hasrat beri Vaksin pada ‘influencer’, pengurusan kanan hospital terlebih dahulu dipersoal”</em>. Kementerian ingin menafikan berita ini dan ianya adalah <strong>palsu dan tidak benar</strong>.</p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/02/whatsapp-image-2021-02-25-at-3.50.13-pm-2.jpeg"><img alt="" class="wp-image-17441" data-attachment-id="17441" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="whatsapp-image-2021-02-25-at-3.50.13-pm-2" data-large-file="https://kpkesihatan.files.wordpress.com/2021/02/whatsapp-image-2021-02-25-at-3.50.13-pm-2-edited.jpeg?w=607" data-medium-file="https://kpkesihatan.files.wordpress.com/2021/02/whatsapp-image-2021-02-25-at-3.50.13-pm-2-edited.jpeg?w=300" data-orig-file="https://kpkesihatan.files.wordpress.com/2021/02/whatsapp-image-2021-02-25-at-3.50.13-pm-2-edited.jpeg" data-orig-size="607,608" data-permalink="https://kpkesihatan.com/whatsapp-image-2021-02-25-at-3-50-13-pm-2-2/" src="https://kpkesihatan.files.wordpress.com/2021/02/whatsapp-image-2021-02-25-at-3.50.13-pm-2-edited.jpeg"/></a></figure></div>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/02/whatsapp-image-2021-02-25-at-3.50.13-pm-1.jpeg"><img alt="" class="wp-image-17437" data-attachment-id="17437" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="WhatsApp Image 2021-02-25 at 3.50.13 PM (1)" data-large-file="https://kpkesihatan.files.wordpress.com/2021/02/whatsapp-image-2021-02-25-at-3.50.13-pm-1.jpeg?w=576" data-medium-file="https://kpkesihatan.files.wordpress.com/2021/02/whatsapp-image-2021-02-25-at-3.50.13-pm-1.jpeg?w=169" data-orig-file="https://kpkesihatan.files.wordpress.com/2021/02/whatsapp-image-2021-02-25-at-3.50.13-pm-1.jpeg" data-orig-size="607,1080" data-permalink="https://kpkesihatan.com/2021/02/25/kenyataan-akhbar-kpk-25-februari-2021-berita-palsu-mengenai-hospital-serdang-mengutamakan-influencer-untuk-pemberian-vaksin-covid-19/whatsapp-image-2021-02-25-at-3-50-13-pm-1/" sizes="(max-width: 576px) 100vw, 576px" src="https://kpkesihatan.files.wordpress.com/2021/02/whatsapp-image-2021-02-25-at-3.50.13-pm-1.jpeg?w=576" srcset="https://kpkesihatan.files.wordpress.com/2021/02/whatsapp-image-2021-02-25-at-3.50.13-pm-1.jpeg?w=576 576w, https://kpkesihatan.files.wordpress.com/2021/02/whatsapp-image-2021-02-25-at-3.50.13-pm-1.jpeg?w=84 84w, https://kpkesihatan.files.wordpress.com/2021/02/whatsapp-image-2021-02-25-at-3.50.13-pm-1.jpeg?w=169 169w, https://kpkesihatan.files.wordpress.com/2021/02/whatsapp-image-2021-02-25-at-3.50.13-pm-1.jpeg 607w"/></a></figure></div>
<p>Semakan awal dengan Hospital Serdang mendapati bahawa sebagai <strong>menunjukkan teladan yang baik</strong> kepada anak-anak buah di hospital, pihak Hospital bercadang untuk memberi vaksin COVID-19 kepada beberapa orang <strong>ketua jabatan klinikal selain anggota barisan hadapan <em>(frontliners)</em></strong> yang lain. Ketua jabatan klinikal merupakan pakar perunding klinikal bidang masing-masing dan sememangnya terdedah kepada risiko COVID-19 dan kerap mempunyai kontak dengan pesakit mahupun waris semasa menjalankan tugasan. KKM ingin menegaskan bahawa pemberian vaksin akan diberi <strong>mengikut keutamaan</strong> seperti yang telah dinyatakan sebelum ini. Isu ‘memotong barisan’ <em>(cutting queue)</em> bagi mendapatkan vaksin <strong>adalah tidak dibenarkan</strong> dan ianya akan disiasat untuk tindakan.</p>
<p>Pihak media dinasihatkan untuk berhati-hati ketika membuat laporan dan hanya melaporkan perkara yang disahkan benar. KKM berharap laporan palsu seperti ini dapat diambil tindakan segera oleh pihak berwajib bagi mengelakkan salah faham di kalangan masyarakat. Orang ramai juga dinasihatkan untuk menyemak dahulu sebelum mempercayai sebarang berita atau menyebarkan kepada orang lain.</p>
<p>Sekian, terima kasih.</p>
<p></p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong><strong></strong></p>
<p><strong>25 Februari 2021 @ 3.30 petang<br/></strong></p>
<p></p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/crisis-disaster/" rel="category tag">Crisis &amp; Disaster</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/02/24/kenyataan-akhbar-kpk-24-februari-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 24 Februari 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/02/25/kenyataan-akhbar-kpk-25-februari-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 25 Februari 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>