<div class="main-content">
<article class="post-18877 post type-post status-publish format-standard has-post-thumbnail hentry category-communicable-disease category-press tag-covid-19 layout-horizontal-right" id="post-18877">
<a class="post-lead-category" href="https://kpkesihatan.com/category/communicable-disease/">Communicable disease</a>
<h1 class="title">Kenyataan Akhbar KPK 6 Ogos 2021 – Perkembangan Terkini Pengesanan Jangkitan Kes COVID-19 dan Penilaian Risiko Penularan Jangkitan di Parlimen</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/08/06/kenyataan-akhbar-kpk-6-ogos-2021-perkembangan-terkini-pengesanan-jangkitan-kes-covid-19-dan-penilaian-risiko-penularan-jangkitan-di-parlimen/" rel="bookmark" title="7:18 pm"><time class="entry-date" datetime="2021-08-06T19:18:17+08:00">August 6, 2021</time></a> </div>
<section class="entry">
<p>Kementerian Kesihatan Malaysia (KKM) ingin memaklumkan perkembangan terkini pengesanan kes COVID-19 yang berkait dengan Sidang Mesyuarat Khas Parlimen yang telah diadakan pada 26 Julai sehingga 29 Julai 2021, bertempat di Dewan Parlimen Negara, Kuala Lumpur. Sehingga kini, secara keseluruhannya terdapat <strong>85 kes positif COVID-19 (disahkan dengan ujian RT-PCR)</strong> di mana:</p>
<ul><li>56 kes telah dikenalpasti hasil saringan Pra-Dewan Rakyat dan empat (4) kes kontak rapat;</li><li>17 kes dikesan berkaitan semasa persidangan Dewan Rakyat [Sembilan (9) kes telah dilaporkan sebelum ini dan <strong>lima (5) kes baharu</strong> dilaporkan di antara 30 Julai sehingga 5 Ogos 2021 serta tiga (3) kes kontak rapat]; dan</li><li>Lapan (8) kes saringan Pra-Dewan Negara.</li></ul>
<p>Setakat ini, <strong>enam (6) sampel</strong> yang berkemungkinan besar adalah <strong>varian Delta</strong> telah dikesan melalui saringan menggunakan ujian <em>PCR Genotyping Assay</em>. Bagi mengesahkan jenis varian ini, Institut Penyelidikan Perubatan (IMR) sedang menjalankan jujukan genom penuh (<em>whole</em> <em>genomic sequencing</em>) dan masih menunggu keputusan akhir.</p>
<p>Untuk makluman, daripada lapan (8) kes yang baharu yang dilaporkan di antara 30 Julai sehingga 5 Ogos 2021:</p>
<ul><li>lima (5) kes mempunyai nilai kitaran ambang (<em>CT value)</em> RT PCR di antara 18.00 sehingga 27.68, dan tiga (3) kes dengan <em>CT value</em><strong> </strong>di antara 35.14 sehingga 37.59;</li><li>empat (4) kes mempunyai gejala ringan manakala yang lain tidak bergejala;</li><li>tujuh (7) kes positif telah mendapat vaksin COVID-19 (sekurang-kurangnya mendapat satu dos);</li><li>satu (1) kes adalah kanak-kanak berusia tujuh (7) tahun (kontak rapat kes) yang belum layak mendapat vaksin.</li></ul>
<p>Hasil siasatan KKM setakat ini mendapati bahawa <strong>besar kemungkinan perkongsian kemudahan asas</strong> seperti tandas dan surau oleh ramai individu telah memberi risiko kepada penularan jangkitan COVID-19 di Parlimen. KKM akan terus memantau status kesihatan semua kes positif COVID-19 ini, kontak rapat dan kes baharu yang lain kerana kemungkinan akan dilaporkan kerana masih dalam tempoh inkubasi.</p>
<p>Justeru, adalah dinasihatkan supaya individu yang telah hadir ke Parlimen untuk <strong>terus memantau</strong> kesihatan kendiri menggunakan aplikasi MySejahtera. Sekiranya <strong>bergejala</strong> jalani ujian saringan COVID-19 dan mendapatkan rawatan segera.</p>
<p>Sekian, terima kasih.</p>
<p><strong>TAN SRI DATO’ SERI DR. NOOR HISHAM ABDULLAH</strong></p>
<p><strong>KETUA PENGARAH KESIHATAN MALAYSIA</strong></p>
<p> 6 Ogos 2021 @ 6:00 petang</p>
<p></p>
<div class="wp-block-image"><figure class="aligncenter size-large"><a href="https://kpkesihatan.files.wordpress.com/2021/08/mapping-parlimen-6-8-21.png"><img alt="" class="wp-image-18881" data-attachment-id="18881" data-comments-opened="0" data-image-caption="" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="mapping-parlimen-6-8-21" data-large-file="https://kpkesihatan.files.wordpress.com/2021/08/mapping-parlimen-6-8-21.png?w=1024" data-medium-file="https://kpkesihatan.files.wordpress.com/2021/08/mapping-parlimen-6-8-21.png?w=300" data-orig-file="https://kpkesihatan.files.wordpress.com/2021/08/mapping-parlimen-6-8-21.png" data-orig-size="2160,1214" data-permalink="https://kpkesihatan.com/mapping-parlimen-6-8-21/" sizes="(max-width: 1024px) 100vw, 1024px" src="https://kpkesihatan.files.wordpress.com/2021/08/mapping-parlimen-6-8-21.png?w=1024" srcset="https://kpkesihatan.files.wordpress.com/2021/08/mapping-parlimen-6-8-21.png?w=1024 1024w, https://kpkesihatan.files.wordpress.com/2021/08/mapping-parlimen-6-8-21.png?w=2048 2048w, https://kpkesihatan.files.wordpress.com/2021/08/mapping-parlimen-6-8-21.png?w=150 150w, https://kpkesihatan.files.wordpress.com/2021/08/mapping-parlimen-6-8-21.png?w=300 300w, https://kpkesihatan.files.wordpress.com/2021/08/mapping-parlimen-6-8-21.png?w=768 768w"/></a></figure></div>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/communicable-disease/" rel="category tag">Communicable disease</a>, <a href="https://kpkesihatan.com/category/press/" rel="category tag">Press</a> </p>
<p class="tax-tags taxonomy">Tagged as: <a href="https://kpkesihatan.com/tag/covid-19/" rel="tag">COVID-19</a></p> </div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/08/05/kenyataan-akhbar-kpk-5-ogos-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 5 Ogos 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/08/06/kenyataan-akhbar-kpk-6-ogos-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 6 Ogos 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>