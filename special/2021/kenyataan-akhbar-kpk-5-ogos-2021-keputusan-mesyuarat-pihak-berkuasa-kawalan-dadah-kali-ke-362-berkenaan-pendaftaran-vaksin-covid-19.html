<div class="main-content">
<article class="post-18863 post type-post status-publish format-standard has-post-thumbnail hentry category-press layout-horizontal-right" id="post-18863">
<a class="post-lead-category" href="https://kpkesihatan.com/category/press/">Press</a>
<h1 class="title">Kenyataan Akhbar KPK 5 Ogos 2021 – Keputusan Mesyuarat Pihak Berkuasa Kawalan Dadah Kali Ke-362 Berkenaan Pendaftaran Vaksin COVID-19</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2021/08/05/kenyataan-akhbar-kpk-5-ogos-2021-keputusan-mesyuarat-pihak-berkuasa-kawalan-dadah-kali-ke-362-berkenaan-pendaftaran-vaksin-covid-19/" rel="bookmark" title="3:40 pm"><time class="entry-date" datetime="2021-08-05T15:40:31+08:00">August 5, 2021</time></a> </div>
<section class="entry">
<p>Kementerian Kesihatan Kesihatan (KKM) ingin memaklumkan bahawa Mesyuarat Pihak Berkuasa Kawalan Dadah (PBKD) kali ke-362 telah bersidang pada hari ini, 5 Ogos 2021.</p>
<p>Mesyuarat telah bersetuju memberikan kelulusan  <strong>pendaftaran bersyarat</strong> untuk kegunaan semasa bencana bagi produk <strong><em>Spikevax 0.20 mg/ml</em></strong><strong> <em>Dispersion for Injection COVID-19 mRNA Vaccine (nucleoside modified)</em> </strong>dari pemegang pendaftaran produk (PRH) <strong>Zuellig Pharma Sdn. Bhd.</strong> dan pengilang <strong>Rovi Pharma Industrial Services, Sepanyol. </strong>Produk Spikevax ini juga dikenali sebagai  vaksin COVID-19  <strong>Moderna</strong>.</p>
<p>KKM ingin memaklumkan bahawa kelulusan pendaftaran bersyarat  ini memerlukan maklumat kualiti, keselamatan dan keberkesanan produk vaksin tersebut dipantau dan dinilai berdasarkan data-data terkini dari semasa ke semasa. Ia bagi memastikan perbandingan manfaat-risiko (<em>benefit over risk</em>) bagi produk-produk vaksin tersebut kekal positif.</p>
<p>KKM juga sentiasa komited dalam mempertingkatkan akses kepada produk vaksin COVID-19 di Malaysia, dengan memastikan ia telah dinilai daripada aspek kualiti, keselamatan dan keberkesanan oleh Bahagian Regulatori Farmasi Negara (NPRA) dan diluluskan oleh PBKD.  </p>
<p><strong>TAN SRI DATO’ SERI DR. NOOR HISHAM BIN ABDULLAH </strong><strong></strong></p>
<p><strong>KETUA PENGARAH KESIHATAN MALAYSIA</strong></p>
<p><strong>5 OGOS 2021</strong></p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/press/" rel="category tag">Press</a> </p>
</div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2021/08/04/kenyataan-akhbar-kpk-4-ogos-2021-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 4 Ogos 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2021/08/05/kenyataan-akhbar-kpk-5-ogos-2021-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 5 Ogos 2021 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>