<div class="main-content">
<article class="post-16689 post type-post status-publish format-standard has-post-thumbnail hentry category-press layout-horizontal-right" id="post-16689">
<a class="post-lead-category" href="https://kpkesihatan.com/category/press/">Press</a>
<h1 class="title">Kenyataan Akhbar KPK 6 Disember 2020 – Maklumbalas Terhadap Laporan Media Antarabangsa Mengenai Isu Masalah Pembekalan Dos Vaksin COVID-19 Oleh Pfizer</h1> <div class="postmetadata">
<span class="text-by">By</span> <span class="author vcard"><a class="url fn n" href="https://kpkesihatan.com/author/pejabatkpk/" rel="author" title="View all posts by DG of Health">DG of Health</a></span> <span class="text-on">on</span> <a href="https://kpkesihatan.com/2020/12/06/kenyataan-akhbar-kpk-6-disember-2020-maklumbalas-terhadap-laporan-media-antarabangsa-mengenai-isu-masalah-pembekalan-dos-vaksin-covid-19-oleh-pfizer/" rel="bookmark" title="8:52 am"><time class="entry-date" datetime="2020-12-06T08:52:36+08:00">December 6, 2020</time></a> </div>
<section class="entry">
<p>Kenyataan ini dikeluarkan untuk memberi maklumbalas terhadap pertanyaan orang awam mengenai laporan yang dikeluarkan oleh agensi media antarabangsa Reuters bertarikh 4 Disember 2020 bertajuk “<em>Pfizer says supply chain challenges contributed to slashed target for COVID-19 vaccine doses in 2020”.</em></p>
<div class="wp-block-image"><figure class="aligncenter size-large is-resized"><a href="https://kpkesihatan.files.wordpress.com/2020/12/screenshot-2020-12-06-at-8.34.08-am.png"><img alt="" class="wp-image-16692" data-attachment-id="16692" data-comments-opened="0" data-image-description="" data-image-meta='{"aperture":"0","credit":"","camera":"","caption":"","created_timestamp":"0","copyright":"","focal_length":"0","iso":"0","shutter_speed":"0","title":"","orientation":"0"}' data-image-title="screenshot-2020-12-06-at-8.34.08-am" data-large-file="https://kpkesihatan.files.wordpress.com/2020/12/screenshot-2020-12-06-at-8.34.08-am.png?w=884" data-medium-file="https://kpkesihatan.files.wordpress.com/2020/12/screenshot-2020-12-06-at-8.34.08-am.png?w=259" data-orig-file="https://kpkesihatan.files.wordpress.com/2020/12/screenshot-2020-12-06-at-8.34.08-am.png" data-orig-size="1360,1576" data-permalink="https://kpkesihatan.com/screenshot-2020-12-06-at-8-34-08-am/" height="729" loading="lazy" sizes="(max-width: 629px) 100vw, 629px" src="https://kpkesihatan.files.wordpress.com/2020/12/screenshot-2020-12-06-at-8.34.08-am.png?w=884" srcset="https://kpkesihatan.files.wordpress.com/2020/12/screenshot-2020-12-06-at-8.34.08-am.png?w=884 884w, https://kpkesihatan.files.wordpress.com/2020/12/screenshot-2020-12-06-at-8.34.08-am.png?w=629 629w, https://kpkesihatan.files.wordpress.com/2020/12/screenshot-2020-12-06-at-8.34.08-am.png?w=1258 1258w, https://kpkesihatan.files.wordpress.com/2020/12/screenshot-2020-12-06-at-8.34.08-am.png?w=129 129w, https://kpkesihatan.files.wordpress.com/2020/12/screenshot-2020-12-06-at-8.34.08-am.png?w=259 259w, https://kpkesihatan.files.wordpress.com/2020/12/screenshot-2020-12-06-at-8.34.08-am.png?w=768 768w" width="629"/></a></figure></div>
<p>Kementerian Kesihatan Malaysia (KKM) ingin memaklumkan bahawa sehingga kini, Bahagian Regulatori Farmasi Negara (NPRA) masih belum menerima sebarang dokumen daripada syarikat Pfizer untuk penilaian pendaftaran dan pengujian produk vaksin COVID-19 sekaligus tidak mempunyai sebarang maklumat berkaitan isu masalah pembekalan dos vaksin tersebut sebagaimana yang dilaporkan. Walau bagaimanapun, KKM akan sentiasa memantau perkembangan produk vaksin COVID-19 oleh Pfizer dan mendapatkan maklumat lanjut mengenai perkara ini.</p>
<p>Adalah menjadi tanggungjawab NPRA, KKM untuk memastikan sebelum sesuatu produk didaftarkan untuk dipasarkan di Malaysia, ia perlu terlebih dahulu melalui proses penilaian dan pengujian berasaskan prinsip-prinsip kualiti, keselamatan dan juga keberkesanan. NPRA juga memastikan kualiti, keselamatan dan keberkesanan vaksin serta ubat-ubatan yang berdaftar sentiasa terjamin melalui program pemantauan mutu produk berdaftar dan farmakovigilans. Pihak KKM akan memaklumkan perkembangan terkini kepada orang ramai dari semasa ke semasa.</p>
<p></p>
<p><strong>TAN SRI DATO’ SERI DR. NOOR HISHAM BIN ABDULLAH</strong></p>
<p><strong>KETUA PENGARAH KESIHATAN MALAYSIA</strong></p>
<p><strong>6 DISEMBER 2020</strong></p>
<p></p>
 <div class="taxonomies">
<p class="tax-categories taxonomy">
Categories: <a href="https://kpkesihatan.com/category/press/" rel="category tag">Press</a> </p>
</div>
</section>
</article>
<nav class="postnav">
<h1 class="screen-reader">Post navigation</h1>
<div class="prev">
<span class="more-link"><a href="https://kpkesihatan.com/2020/12/05/kenyataan-akhbar-kpk-5-disember-2020-situasi-semasa-jangkitan-penyakit-coronavirus-2019-covid-19-di-malaysia/" rel="prev">Kenyataan Akhbar KPK 5 Disember 2020 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
<div class="next">
<span class="more-link"><a href="https://kpkesihatan.com/2020/12/06/kenyataan-akhbar-kpk-6-disember-2020-situasi-semasa-jangkitan-penyakit-coronavirus-2019-covid-19-di-malaysia/" rel="next">Kenyataan Akhbar KPK 6 Disember 2020 – Situasi Semasa Jangkitan Penyakit Coronavirus 2019 (COVID-19) di Malaysia</a></span>
</div>
</nav>
</div>